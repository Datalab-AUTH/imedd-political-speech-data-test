  Γι` αυτό και καλώ κάθε φορά που μιλώ, θα το κάνω κι από δω σήμερα, από τη Δράμα, τον κ. Μητσοτάκη, αφού λέει τόσο πολύ ότι το δίλημμα της κάλπης είναι «Τσίπρας ή Μητσοτάκης», να μη φοβάται τόσο πολύ να με συναντήσει και να αντιπαρατεθεί μαζί μου. Να συζητήσουμε πάνω στα μεγάλα προβλήματα της χώρας, να μάθουν οι πολίτες τι πρεσβεύει ο καθένας, τι πιστεύει, τι σχέδιο έχει ο καθένας.   Εγώ λοιπόν, το σχέδιό μας θέλω να σας το πω σήμερα όσο πιο επιγραμματικά μπορώ. Σε τέσσερις άξονες, σε τέσσερις φράσεις. Τι σημαίνει ψήφος στον ΣΥΡΙΖΑ; Ψήφος στον ΣΥΡΙΖΑ σημαίνει: Αύξηση μισθών. Μείωση τιμών. Ρύθμιση χρεών.