Είχαμε και έχουμε τους χιλιάδες άνεργους νέους που αναζητούν ελπίδα και διέξοδο. Αλλά βέβαια, είχαμε και τις απανωτές τραγωδίες -μην τα ξεχνάμε αυτά- 36.000 συμπολίτες μας έχασαν τη ζωή τους την περίοδο της πανδημίας. Κάποιοι πανηγύριζαν στην αρχή ότι δήθεν είμαστε η καλύτερη χώρα. Και τελικά, καταντήσαμε να έχουμε το χειρότερο αριθμό σε απώλειες συμπολιτών μας αναλογικά με τον πληθυσμό μας σε όλο τον δυτικό κόσμο. Και βέβαια είχαμε και αυτό την ανείπωτη τραγωδία που έκανε όλους μας να πούμε «φτάνει πια, ως εδώ», με το δραματικό αυτό δυστύχημα, την τραγωδία των Τεμπών.  Όλα λοιπόν όσα ζήσαμε αυτά τα τέσσερα χρόνια αλλά και όλα όσα ζούμε, καθιστούν επιτακτική ανάγκη πλέον αυτό που ονομάζουμε πολιτική αλλαγή. Θέλω λοιπόν από δω, από την όμορφη πόλη σας, από τη Δράμα, να στείλω ένα μήνυμα: Στις 21 του Μάη, αυτό το δράμα που ζει ο ελληνικός λαός πρέπει να τελειώσει.