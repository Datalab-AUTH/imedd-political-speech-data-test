 Ακούμε βέβαια και τον αρχηγό του ΠΑΣΟΚ, τον κύριο Ανδρουλάκη, τις τελευταίες μέρες δεν ξέρω αν θα το επαναλάβει στη συνέχεια και εδώ μπροστά σας να προτείνει τη δική του βέβαια λύση υπέρ της σταθερότητας που είναι μια συγκυβέρνηση είτε νέας Δημοκρατίας, ΠΑΣΟΚ είτε ΣΥΡΙΖΑ ΠΑΣΟΚ, απλά με κάποιο άλλο πρόσωπο για πρωθυπουργό, εκτός δηλαδή των κυρίων Μητσοτάκη και Τσίπρα  Είναι ίσως αποκαλυπτική και αυτή η πρόταση γιατί αποδεικνύει ότι τελικά όλοι σε αυτό τον τόπο μπορούν να πάνε με όλους, αφού παρά τις διαφορές στα επιμέρους τους, ενώνει μια συμφωνία σε μεγάλα ζητήματα στη στρατηγική κατεύθυνση που θα καθορίσει τελικά και την αντιλαϊκή πολιτική της επόμενης κυβέρνησης, γιατί δυστυχώς όλοι τσουλάνε στις ίδιες αντιλαϊκές ράγες  Με άλλους μηχανοδηγούς με άλλους σταθμάρχες ο καθένας, αλλά πάνω όμως στην ίδια αντιλαϊκή ρότα, για αυτό και συνεχώς εκτροχιάζουν τα τρένα ή τα οδηγούν σε θανατηφόρες συγκρούσεις