Αυτά τα 4 χρόνια είχα το προνόμιο να εκπροσωπώ την πρώτη Θεσσαλονίκης. Ίσως επειδή δεν είμαι θεσσαλονικιός. Ίσως επειδή οι καταβολές μου είναι κυρίως από την Κρήτη. Μια Κρήτη που καλύτερα το ξέρετε από μένα, διατηρεί σχέσεις τρυφερής αγάπης με τη Θεσσαλονίκη. Με την πόλη του Θερμαϊκού. Μιας και αναφέρθηκα στην Κρήτη, μου επιτρέπετε μια μικρή παρένθεση, μια μικρή κριτική παρένθεση. Γεια σου Μεγάλε Σύντεκνε Μεγάλε δάσκαλε Ψαραντώνη που μας ακούς εκεί που είσαι. Ο λόγος που αναφέρομαι στον ψαραντώνη Ξυλούρη είναι ότι μου ζήτησε να μεταφέρω στους θεσσαλονικιούς και στις θεσσαλονικιές την αγάπη του. Την λατρεία του θα έλεγα για τη Θεσσαλονίκη. Λοιπόν, ίσως επειδή εμείς από Κρήτη ορμώμενοι αγαπάμε και τιμούμε τη Θεσσαλονίκη, ένιωσα υποχρέωση να μην είμαι άλλος ένας πολιτικός αρχηγός που ανεβαίνει από τα νώτα ροβολάει στην πόλη. Εκλέγεται εδώ και κατόπιν περιφρονεί αυτή την πόλη. Αυτά τα 4 χρόνια έκανα ότι ήταν δυνατό να έρχομαι εδώ. Προσπαθούσα μια φορά το μήνα κάθε μήνα, αυτόν τον τόπο να τον αφουγκράζομαι, να τον βιώνω ώστε να μπορώ να του αποπληρώσω ένα μικρό μέρος του χρέους που νιώθω ότι έχω στη Θεσσαλονίκη, που όλοι μας οι προοδευτικοί αριστεροί συμπολίτες έχουμε σε αυτή την πόλη. Ποιο χρέος; Το χρέος που έχουμε στη Θεσσαλονίκη για τους αγώνες που δόθηκαν εδώ, άλλοι με επιτυχία, άλλοι χωρίς. Ιδίως εμείς οι παλιότεροι έχουμε χρέος να θυμίζουμε σε εσάς τους νεότερους. Τους αγώνες του εργατικού κινήματος της Θεσσαλονίκης. Τους αγώνες των θεσσαλονικιών για τη δημοκρατία. Να γνωρίζετε εσείς οι νεότεροι, η γενιά των τεμπών, η γενιά που γεμίζει τους δρόμους της Θεσσαλονίκης και της υπόλοιπης Ελλάδας, διεκδικώντας το μέλλον σας να γνωρίζετε όμως εσείς τα νέα παιδιά που μεγαλώνετε στην Χρεοδουλοπαροικία η Ελλάς, να γνωρίζετε ότι ακόμα πριν ενσωματωθεί η πόλη τούτη στην σύγχρονη Ελλάδα, στο ελληνικό κράτος, το μακρινό 1909 ιδρύθηκε εδώ σ αυτά τα χώματα της Θεσσαλονίκης η Σοσιαλιστική Εργατική Ομοσπονδία Θεσσαλονίκης, η γνωστή Φεντερασιόν. Με πρωτεργάτη τον Αβραάμ Μπεναρόγια, που 9 χρόνια αργότερα, το 1918 ενσωματώθηκε, ενώθηκε με το Σοσιαλιστικό Εργατικό, Ελλάδος, το μετέπειτα ΚΚΕ. Οι Εργατικοί αγώνες κλιμακώθηκαν γρήγορα, με αποκορύφωση εκείνη την απεργία του Μάη του 1936. Τότε που η απεργία θα κατασταλεί με τα όπλα των χωροφυλάκων του στρατού υπό τας διαταγάς του νέου, διορισμένου τότε πρωθυπουργού και μετέπειτα δικτάτορα του φασίστα Ιωάννη Μεταξά. Ο απολογισμός της αποστολής της καταστολής εκείνης: 12 νεκροί και πολλοί πολλοί τραυματίες, ένας από αυτούς τους νεκρούς. Ο πρώτος νεκρός της απεργίας ήταν ο Τάσος Τούσης, τον οποίον αποθανάτισε ο Γιάννης Ρίτσος στον Επιτάφιο του. Και όταν ήρθε η ναζιστική κατοχή, καμία μεγάλη πόλη της Ελλάδας δεν πλήρωσε το φόρο του αίματος όσο η Θεσσαλονίκη. Το Ολοκαύτωμα των Εβραίων συμπολιτών μας. Η σφαγή του Χορτιάτη, το μπλόκο της Καλαμαριάς δεν πέρναγε μέρα που η Θεσσαλονίκη δεν μάτωνε που δεν έδινε το παρών στην εθνική αντίσταση. Που να μην το πλήρωνε με τα αντίποινα των Ναζί και των Δοσίλογων που έμελλε να κυβερνήσουν αργότερα. Κι όταν έφυγαν λοιπόν οι ξένοι κατακτητές και ήρθε ο εμφύλιος. Και κατόπιν τα πέτρινα χρόνια. Η Θεσσαλονίκη συνέχισε να πληρώνει με αίμα τους αγώνες για τη δημοκρατία. Το 1947 πέφτει νεκρός θύμα δολοφονίας ο κομμουνιστής Γιάννης Ζέβγος. Το 1951 εκτελείται για τη δράση του στη Θεσσαλονίκη ο νεαρός Νίκος Νικηφορίδης. Το 1961, που γεννήθηκα, πέφτει νεκρός από τις σφαίρες χωροφύλακα ο νέος της ΕΔΑ, Στέφανος Βελδεμίρης. Στις 27 Μαϊου του 1963 δολοφονείται από το παρακράτος ο Γρηγορης λαμπρακης. Την ίδια βραδιά κακοποιείται ο βουλευτής της ΕΔΑ Γιώργος Τσαρουχάς, που βεβαίως αργότερα θα δολοφονηθεί από τη χούντα στην ασφάλεια το 1968. Και όταν το ίδιο παρακράτος που σκότωσε τον λαμπράκη και κακοποίησε τον Τσαρουχά, έβαλε την Ελλάδα στο γύψο, κατέλυσε το Σύνταγμα, έφερε τη χούντα και αποτέλεσε τον Τσαρουχά. Μια από τις πρώτες δολοφονίες της χούντας, εδώ στη Θεσσαλονίκη έγινε ήταν εκείνη του Γιάννη Χαλκίδη με σφαίρες στην πλάτη το Σεπτέμβρη του 1967. Ναι, πρόκειται για μια μακρά αγωνιστική παράδοση που κρατά καλά.