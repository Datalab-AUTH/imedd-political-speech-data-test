Στόχος μας σε αυτές τις εκλογές, όπως και στις επόμενες, είναι ένα εκλογικό αποτέλεσμα. Ξέρουμε ότι θα μπούμε ενισχυμένοι στη Βουλή. Δεν είναι αυτό το ζήτημα. Θέλουμε ένα εκλογικό αποτέλεσμα που στη βάση του συνεκτικού του πλούσιου καλά δουλεμένου, άμεσα εφαρμόσιμου κυβερνητικού προγράμματος της παράταξής μας. το εκλογικό αυτό αποτέλεσμα θα δρομολογήσει την ανάδυση της νέας μεγάλης αγωνιστικής αριστεράς, που σύντομα θα διεκδικήσει την εξουσία, ώστε να την αποδώσει στην πλειοψηφία στους πολλούς τους οποίους σήμερα λεηλατούν ολιγαρχία και μεγάλο κεφάλαιο με την αρωγή των 3 μνημονιακών κομμάτων που επικαλούνται ιδεολογίες φιλελευθερισμό ο ένας σοσιαλδημοκρατία, ο άλλος αριστερά, ο τρίτος ιδεολογίες τις οποίες έχουν κατά εξευτελίσει όλοι τους καιρό τώρα. Τίποτα λιγότερο δεν μας αρκεί. Κανένα αξίωμα δεν μας νοιάζει, δεν μας αποσπά από αυτό το στόχο. Καμία σειρήνα δεν θα μας αποπροσανατολίσει. Προχωράμε η νέα μεγάλη αριστερά που χτίζουμε εδώ απόψε στη Θεσσαλονίκη της Φεντερασιόν στη Θεσσαλονίκη, της Εθνικής Αντίστασης, του Πολυτεχνείου, του ΟΧΙ, του δημοψηφίσματος των δικών σας αγώνων, εναντίον της πανεπιστημιακής αστυνομίας. Αυτή η πολιτική επανάσταση σέβεται το παρελθόν, αλλά αρνείται να δανειστεί την ποίησή της από το παρελθόν μόνο από το μέλλον. Πρώτη φορά ρήξη, όλα μπορούν να είναι αλλιώς. 