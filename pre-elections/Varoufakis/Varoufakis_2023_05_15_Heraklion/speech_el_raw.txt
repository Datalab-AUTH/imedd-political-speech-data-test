Καλησπέρα σε όλες και όλους στο Ηράκλειο. Αν και ρεθυμνιώτης, μην το πείτε παραέξω από το νόμο νιώθεις πιο πολύ σπίτι μου στο Ηράκλειο παρά στο Ρέθυμνο παρά στα Χανιά. Τα οποία τα αγαπάω βέβαια, αλλά δεν ξέρω γιατί ίσως επειδή μου θυμίζει και λίγο Αθήνα ως Ψευτο-Κρητικός Αθηναίος. Με το Ηράκλειο το Μερα 25, το DIEM 25 από τους κόλπους στους οποίους γεννήθηκε το Μέρα 25, έχουμε παράδοση με το Ηράκλειο. 

Ε θυμάστε; Ήταν και εκεινο το 2015 θα είμαστε εδώ στον άγιο Τίτο κάποιοι από εσάς, τους μεγαλύτερους που τα λέγαμε τότε που μιλούσαμε για τη ρήξη, όταν κάποιοι, δυστυχώς πέμπτη φάλαγγα μέσα στην κυβέρνησή μας τράβαγαν το χαλί κάτω από τη ρήξη. Για αυτό δεν έγινε ποτέ η ρήξη το 2015. Για αυτό λέμε πρώτη φορά ρήξη τώρα από το μέρα 25 συμμαχία για τη ρήξη. Ξεκινήσαμε το DIEM 25 μετά εκείνη την συνθηκολόγηση του ΣΥΡΙΖΑ, την ανατροπή του λαού είναι η πρώτη φορά στην ιστορία που μια κυβέρνηση της Αριστεράς έχει ανατρέψει το λαό εκείνο το βράδυ του δημοψηφίσματος, με αποτέλεσμα το συνεχιζόμενο φευγιό των νέων μας. Και όσοι νέοι δεν φεύγουν από κείνη τη μέρα και από πριν, βέβαια πρέπει να ζήσουν εδώ σκυφτά υπό συνθήκες γαλέρας, είτε δουλεύουν στα ξενοδοχεία, στην εστίαση είτε δουλεύουνε ως είλωτες σε ενοικιαζόμενη εργασία σε αυτές τις ορδές των ενοικιαζόμενων εργαζομένων. Για αυτό είχε σημασία εκείνο το όχι για να μην καταλήξουμε εκεί που βρισκόμαστε τώρα. Με προδιαγεγραμμένη πορεία αν δεν γίνει ρήξη. Την ερημοποίηση αυτού του τόπου. 

Για αυτό έχει σημασία ότι μετά το 15 γυρίσαμε εδώ ως DIEM 25 κάποιοι από σας ήσασταν εδώ όταν βρεθήκαμε σε ένα σινεμά εδώ παρακάτω και βάλαμε τις βάσεις και μετά το 2019 πήραμε και βουλευτική έδρα εδώ στο Ηράκλειο βάλαμε ξανά το όχι στη Βουλή, ιδρώσαμε τη φανέλα μέσα και έξω από το Κοινοβούλιο 4 χρόνια τώρα δεν είναι, είπαμε μόνο όχι. Το όχι ήταν ένα έναυσμα για να καταθέτουμε συνεχώς προτάσεις. Δεν περιμέναμε, δεν είχαμε αυταπάτες ότι το σύστημα θα πει Α τι ωραία ιδέα αυτή θα την υιοθετήσουμε, όχι βέβαια, αλλά τι κάναμε; Απαντούσαμε στους πολίτες που δεν ενδιαφέρονται για την αριστερά, δεν ενδιαφέρονται για τα πολιτικά κόμματα, γιατί αυτή είναι η πλειοψηφία των πολιτών. Κακώς, αλλά έτσι είναι η πραγματικότητα. Και λένε σε ρωτούν αν ήσουν εσύ η κυβέρνηση, θα είχες κάνει; Πάρτε μια πρόταση νόμου. Πάρτε μια τροπολογία να δείτε ακριβώς σε νομική γλώσσα τι θα κάναμε. Αυτό σημαίνει υπεύθυνη ανυπακοή, σημαίνει να μην είσαι υπάκουος στις προσταγές της ολιγαρχίας της τρόικας και ταυτόχρονα να λες να τι θα έκανα σήμερα το πρωί πριν τη δευτέρα παρουσία πριν γίνει σοσιαλισμός. 

Γιατί αν δεν μπεις στον πολύ κόσμο εκεί ότι υπάρχει εναλλακτική ακόμα και σήμερα εντός αυτού του σαθρού καπιταλιστικού συστήματος. Υπάρχει τρόπος να σταματήσεις τους τραπεζίτες, να σε λεηλατούν ή τουλάχιστον να μειώσεις τη λεηλασία των ανθρώπων τα funds, τις κλινικές τα κολέγια. Αν δεν πείσεις τον κόσμο ότι μέσα από την πολιτική διαδικασία της ρήξης μέσα και έξω από τη Βουλή σήμερα όχι σε 20 χρόνια. Ο άλλος λέει τι με νοιάζει εμένα τι θα γίνει σε 20 χρόνια; Δεν μπορώ να τα βγάλω πέρα αυτή τη βδομάδα. Τι μου μιλάς εσύ για πράσινη μετάβαση στο 2030; Ή σοσιαλισμό το 2080; Σήμερα τι θα έκανες εσύ; Εάν έχεις απαντήσει σε αυτό το ερώτημα, φίλες και φίλοι συντρόφισσες σύντροφοι συνοδοιπόροι, τότε μπορείς να τον ριζοσπαστικοποιήσεις. 

Και ερχόμαστε από τότε στο σήμερα. Σήμερα δεν είμαστε πια μέρα 25 μόνοι μας. Έχουμε αποδείξει τι σημαίνει Ενωτικό Μέτωπο, Μέτωπο της αγωνιστικής Ανυπάκουης Ανυπότακτης Αριστεράς. Θέλω να χαιρετίσω τους συντρόφους και τις συντρόφισσες της Λαϊκής Ενότητας που βρίσκονται σήμερα μαζί μας. Θέλω να υποκλιθώ στα παιδιά της ΑΡΑΣ. Που κερδίσατε μια περήφανη νίκη στις φοιτητικές εκλογές, όχι για μας, για σας. Γιατί βάλατε το στήθος σας μπροστά. Στην πανεπιστημιακή αστυνομία. Στην απολυταρχία των μεγάλων παρατάξεων μέσα στα πανεπιστήμια, τα οποία θέλουν να παίξουν πολιτικά παιχνίδια, κομματικά παιχνίδια σε βάρος των φοιτητών. Εσείς δείξατε το δρόμο σε εμάς. Εμείς είμαστε εδώ για να σας στηρίξουμε και χαίρομαι πάρα πολύ που σας βλέπω απόψε εδώ. Επειδή ο αγώνας φίλες και φίλοι είναι σκληρός. Και τον διεξάγουμε σε πολλά επίπεδα. 

Διεθνιστικά με τους συντρόφους μας και τις συντρόφισσες μας στη Λατινική Αμερική, τον Πρόεδρο της Βραζιλίας Λούλα. Το Κομμουνιστικό Κόμμα Κούβας, με το οποίο το μέρα 25 έχει αδελφοποιηθεί πριν μερικούς μήνες. Τον Πρόεδρο Αντρές Μανουέλ Λόπες Ομπραδόρ του Μεξικού, που έχει ένα μήνυμα για σας όταν ήμασταν στο γραφείο του λίγο πριν φύγουμε στο προεδρικό Μέγαρο μου λέει, έχετε εκλογές με το μέρα 25 μην το βάζετε κάτω αυτό το μήνυμα σε σας στο λαό του Ηρακλείου, όπως ήταν και στα Χανιά, όπως ήταν και στην ΑΛΕΞΑΝΔΡΟΎΠΟΛΗ, όπως θα είναι στην Πάτρα μεθαύριο στη Θεσσαλονίκη και στην Αθήνα. Σε ευρωπαϊκό επίπεδο χτες οι σύντροφοί μας, οι συνοδοιπόροι μας, το μέρα 25 Γερμανίας. Συμμετείχε στις γερμανικές εκλογές στην πολιτεία της Βρέμης. Πήραμε ένα μικρό ποσοστό 2%, ενάμισι 2%, αλλά είναι για πρώτη φορά που υπάρχει ένα διεθνιστικό κίνημα το οποίο δεν είναι ότι είναι αδελφό κόμμα. Είναι το ίδιο, με εμάς κατεβήκαμε ταυτόχρονα στη Βρέμη και στο Ηράκλειο. Για σκεφτείτε το αυτό πότε έχει ξαναγίνει αυτό; Έχετε τα χαιρετίσματα και την αγάπη τους από τη Βρέμη μπείτε και στο Διαδίκτυο να δείτε τα μηνύματα. Διεθνες επιπεδο, διεθνιστική πάλη, πανευρωπαϊκό επίπεδο, ευρωπαϊκή πάλη, εθνικό επίπεδο βέβαια. 

Και βέβαια και προφανώς. Ηρακλειώτικο επίπεδο. Έχω εδώ. Μια, ένα κατάλογο. Που εμένα μου γεμίζει τα σωθικά με χαρά και περηφάνια είναι ο κατάλογος των υποψηφίων μας του Μέρα 25 συμμαχία για τη ρήξη στο νομό Ηρακλείου και ξεκινάω και σας ζητάω να ανέβετε στη σκηνή έναν έναν. Αλφαβητικά, βεβαίως. Μάριος Διονέλλης. Ο άνθρωπος που εντάχθηκε στο μέρα 25 στη συμμαχία για τη ρήξη και μας δίνει τη δύναμη, τη δύναμη της γραφίδας του, του λόγου του. Ο Δημήτρης Ζωγραφάκης που είναι ένας τόσο ανιδιοτελής άνθρωπος που δεν είναι εδώ σήμερα, ξέρετε γιατί είναι εδώ σήμερα; Γιατί δουλεύει για την εκδήλωσή μας της Πάτρας. Είναι ο άνθρωπος ο οποίος φτιάχνει όλα μας τα βίντεο, όλα μας τα podcast. Είναι εδώ στο πνεύμα στην ψυχή. Δημήτρης Ζωγραφάκη σε φιλούμε από το Ηράκλειο. Η Φωτεινή Κουτράκη. Έλα Φωτεινή. Είναι μεγάλη μας τιμή που είσαι στον αγώνα μας. Ο Γιώργος Κριαρακης. Από το χειροκρότημα και μόνο. Δεν χρειάζεται να προσθέσω τίποτα. Γιώργο σύντροφε συνοδοιπόρε καλώς ήρθες. Ε τι να πω για τον Μιχάλη, Κριτσωτάκη, Μιχάλης Χρηστάκης. Τον, ξέρετε. Δεν χρειάζεται συστάσεις από μένα 	Μιχάλη, προχωράμε με δύναμη. Γιώργο Λογιάδη ήρθε η στιγμή ο βουλευτής του μέρα 25 που έσπασε το κατεστημένο σε αυτό το νόμο μετά τη συνθηκολόγηση του ΣΥΡΙΖΑ και πήρε την έδρα στο νομό Ηρακλείου. Απόστολος Λουλουδάκης. Ο σύντροφος που ήταν από την αρχή στο μέρα 25 από τους μπροστάρηδες. Όταν ήμασταν 5 άνθρωποι που ξεκινήσαμε εδώ. Η Δομινίκη Μαθιουδάκη. Δομινικη από τους πρωτεργάτες τις πρωτεργάτισσες. Στο μέρα 25 στο DIEM 25 από τις πρώτες μέρες που φτιάξαμε το κίνημά μας. Γιώργος Μπούγιας. Άλλος ένας από τους συνήθεις υπόπτους του μέρα 25, και του DIEM 25. Γιώργο είναι μεγάλη μου χαρά που σε ΞΑΝΑ υποδέχομαι στο στο ψηφοδέλτιο μας. Ειρήνη Χαρωνίτη. Η επίμονη συντρόφισσα από την αρχή παλεύει για εμάς με εμάς. Για τον κοινό αγώνα. Και τέλος, η Κατερίνα Χατζάκη. Κατερίνα. Κατερίνα, καλώς ήρθες και εσύ. 

Αυτή εδώ αυτές εδώ έχουνε μια υποχρέωση. Την επόμενη βδομάδα να οργώσουν το νόμο με χαμόγελο. Γιατί ξέρετε κάτι; Το χαμόγελό μας τη σπάει στους ολιγάρχες, στους κεφαλαιοκράτες, στους ιμπεριαλιστές, στα λαμόγια τους στις ορντινάτζες τους , το δικό μας χαμόγελο είναι ο δικός τους τρόμος. Χαμογελάστε λοιπόν να το εννοείτε να περάσετε όμορφα γιατί αγώνας που δίνεται όμορφα, νικιέται πιο εύκολα. Σας ευχαριστώ πάρα πολύ. Καθώς αποχωρούν αυτές τις μέρες θυμήθηκα κάτι που είχε πει ο μεγάλος αγωνιστής για τη λευτεριά του Ινδικού λαού, ο Μαχάτμα Γκάντι. Ο Γκάντι είχε πει ότι όταν αποτελείς κίνδυνο για τους κατακτητές για τους εξουσιαστές για τους έχοντες και κατέχοντες, το πρώτο πράγμα που κάνουν που δοκιμάζουν είναι να σε αγνοήσουν αρχικά σε αγνοούν, ελπίζοντας ότι είσαι σαν μια μύγα σαν μια αλογόμυγα που θα φύγει και θα τους αφήσει ήσυχους. Το δεύτερο πράγμα που κάνουν όταν βλέπουν ότι δεν φεύγεις, συνεχίζεις να τους ενοχλείς, είναι να σε διακωμωδήσουν σε διακωμωδούν βάζουν τα γέλια Χαχαχα τι λένε αυτοί; Όταν ούτε αυτό δουλεύει, τότε αρχίζουν να κοιτάνε προσεκτικά. Με ποιο τρόπο, με ποια λόγια, με ποια προγράμματα με ποιες πολιτικές, με ποιες πολιτικές απευθύνεσαι στις ψυχές των ανθρώπων; Και κάνουν τα πάντα να τις διαστρεβλώσουν. Παράδειγμα; Η ναυαρχίδα του ολιγαρχικού τύπου της χώρας μας, η σπουδαία κάποτε σπουδαία Καθημερινή. Τις προάλλες δημοσίευσαν δυόμισι χιλιάδες λέξεις. Εδώ ρωτήστε δημοσιογράφους να σας πουν ότι δυόμισι χιλιάδες λέξεις είναι έπος. Τεράστιο άρθρο για μια εφημερίδα. Δεν δημοσιεύουν ποτέ δυόμισι χιλιάδες λέξεις για να αποδομήσουν το Δημητρα. Βλέπετε, η διακωμώδηση δεν δούλεψε ούτε ότι αγνόησαν το Δημητρα, οπότε επιστράτευσαν μια ομάδα οι ιδιοι το λενε μεγάλη ομάδα ειδικών από διάφορες λέει πλευρές, δηλαδή Στουρνάρας Τράπεζα της Ελλάδας, καμία Εθνική Τράπεζα, κανένας οε συμβούλιο οικονομικών εμπειρογνωμόνων του υπό κατοχήν υπουργείου Οικονομικών μας από κανένα γενικό λογιστήριο του κράτους και αυτό υπο υπο κατοχη της τρόικας. Και γράψανε ένα επιστημονικοφανές κείμενο με το οποίο προσπαθούν να δείξουν ότι το Δήμητρα δεν μπορεί να δουλέψει, δεν μπορεί να εφαρμοστεί ότι είναι σε σύγκρουση με τους κανόνες της Ευρωπαϊκής Ένωσης. 

Μπείτε στο site του Μέρα 25 σήμερα συμμαχία για τη ρήξη και θα δείτε την ολοκληρωμένη απάντηση. Δεν περνάει ούτε η διαστρέβλωση τους. Και τότε, όπως είπε ο Γκάντι, Θυμάστε τι είπε πρώτα σε αγνοούν μετά σε διακωμωδούν. Τρίτο βήμα είναι να σε διαστρεβλώσουν και το τέταρτο είναι να σε τραμπουκίσουν. Ο κύριος Βαγγέλης Μαρινάκης έχει δώσει εντολή στα μέσα μαζικής εξαπάτησης, τα οποία του ανήκουν. Να αποκλείσει κάθε μέλος, στέλεχος, εκπρόσωπο του Μέρα 25 συμμαχία για τη ρήξη. Οι άλλοι μιλάνε για μας χωρίς εμάς. Οι άλλοι Αλαφούζος μηνύουν το κοινοβουλευτικό μας εκπρόσωπο γιατί είπε την αλήθεια από το βήμα της Βουλής για τον κύριο Αλαφούζο, ότι την ώρα που ο Σκαϊ έχει βαφτεί κίτρινος και μπλε, στα χρώματα της Ουκρανίας και χαρακτηρίζει Πούτινάκι οποιονδήποτε τολμάει να μιλήσει για το προφανές ότι χρειάζεται μια ειρηνευτική διαδικασία να σταματήσει ο πόλεμος, να σταματήσουν να σκοτώνονται στο διηνεκές Ουκρανοί Ρώσοι. Να μην πω για τους ανθρώπους που πεθαίνουν από την πείνα στην Αφρική λόγω της αύξησης της τιμής των λιπασμάτων λόγω της αύξησης των αγροτικών προιόντων. Εμάς μας ο σκαϊ μας χαρακτηρίζει Πούτινάκια, την ώρα που ο Αλαφούζος με τα τάνκερ του μαζί με τα τάνκερ του Βαρδινογιάννη να αναφέρουμε και ένα άλλο κρητικό όνομα εδώ. Μαζί με τα τάνκερ του Μαρινάκη μεταφέρουν το 65% του πετρελαίου του Πούτιν εδώ έξω ανοιχτά μεταξύ Κρήτης και Πελοποννήσου το μεταφέρουν από το ένα τάνκερ στο άλλο για να κρύψουν ότι είναι ρωσικό πετρέλαιο. Αυτοί τολμάνε εμάς να μας λοιδορούν ως πουτινάκια και όταν το λέμε στην Ολομέλεια της Βουλής ο Κλέωνας τι κάνουνε; Μήνυση στο Κλέωνα, την οποία αυτή την ειδησάρα για σκεφτείτε τι είδηση είναι αυτή; Ότι έχεις έναν καναλάρχη εφοπλιστή που μηνύει έναν εκπρόσωπο κοινοβουλευτικό εκπρόσωπο κοινοβουλευτικού κόμματος. Αυτό δεν είναι είδηση μπροστά σε όλες τις ανοησίες που γράφουν; Κανένας τους δεν το έχει γράψει κανένας τους δεν θα είχε αναφέρει. Είναι μια μορφή τραμπουκισμού. Πρώτα ξεκινάει ο μαρινάκης να παίρνει τηλέφωνο το κόμμα μας και να λέει τον Κλέωνα Γρηγοριάδη μην τον στείλετε σε πάνελ τηλεοπτικό προεκλογικό στείλτε κάποιον άλλον επιλέγουν πολιτικό αντίπαλο μέσα από το κόμμα μας αν είναι δυνατόν. Καλός δημοσιογράφος των Νέων, μου ζήτησε εμένα συνέντευξη που είχε πάρει πολλές φορές συνέντευξη στο παρελθόν. Δεν θα αναφέρω το όνομα τώρα το ξέρετε, ένας πολύ καλός δημοσιογράφος. Την απαντάω, έκατσα μια ολόκληρη μέρα και έδωσα τίμησα τα ερωτήματά του με πολύ σοβαρές απαντήσεις, με ευχαριστεί ο άνθρωπος. Ευχαριστω παρα πολυ αυριο το πρωι θα δημοσιευτεί. Μαθαίνουμε ότι πήρε εντολή από τον Μαρινάκη μην τολμήσεις να δημοσιεύσεις τη συνέντευξη του Βαρουφάκη. Μετά ο Μιχάλης Κριθαρίδης. Πριν από τον Έρικ Έντμαν ήτανε εκπρόσωπος μας Τύπου τώρα είναι υποψήφιος στην Α Θεσσαλονίκης, τον παίρνει τηλέφωνο την τελευταία στιγμή από το Mega μην έρθετε εντολή από πάνω. Σήμερα είχανε κλείσει τον Κρίτωνα Αρσένη για το βράδυ των εκλογών. Τον πήραν τηλέφωνο, δεν θα είστε προσκεκλημένος. Είναι μια μορφή τραμπουκισμού. 

Αλλά δεν κωλώνουν μόνο σε αυτά. Τις προάλλες στην Κυψέλη στην Αθήνα. Είχε πάει ο πολύς κύριος Μητσοτάκης με την κουστωδία των αστυνομικών του, της φρουράς του. Και συνέβησαν 2 πράγματα. Το πρώτο είναι ότι ένας σύντροφός μας, ο Δημήτρης, μέλος της Λαϊκής Ενότητας και βεβαίως του Μέρα 25 συμμαχία για τη ρήξη πήγε ο άνθρωπος στο περίπτερο του Μέρα 25 συμμαχία για τη ρήξη οι μπράβοι του Μητσοτάκη τον πέταξαν στα κάγκελα, τον ποδοπάτησαν και μετά έβαλαν έναν αστυνομικό με πολιτικά να τον συλλάβει και να τον προσαγάγει στο αστυνομικό τμήμα. Την ίδια στιγμή ο κύριος Μητσοτάκης πέρασε από τα εκλογικά περίπτερα του ΠΑΣΟΚ του ΣΥΡΙΖΑ, τους χαιρέτησε πολύ πολιτισμένα με εκείνο το ωραίο ύφος. Έτσι όλοι τον χαιρέτησαν και μετά πάει και στο περίπτερο του Μέρα 25. Και εκεί η συντρόφισσα μας μου έβαλε τα γυαλιά. Επιτρέψτε μου μια αυτοκριτική. Λόγω αστικών καταλοίπων μου εγώ θα του δινα το χέρι. Θα το έκανα με κρύα καρδιά αλλά θα το έκανα, θα του δίνει το χέρι. Η συντρόφισσα, δεν του έδωσε το χέρι. Της βγάζω το καπέλο γιατί εκείνη μου έβαλε τα γυαλιά. Μπράβο της. Είναι πολύ σημαντικό να εξελισσόμαστε μαζί. Και κλείνω την αναφορά στο Μαχάτμα Γκάντι είπε πρώτα σε αγνοούν μετά σε διακωμωδούν μετά σε διαστρεβλώνουν μετά σε τραμπουκίζουν κάποια στιγμή νικάς, αλλά για να νικήσεις χρειάζεται ρήξη. 

Χρειάζεται ρήξη με το ψεύδος τους χρειάζεται ρήξη με όλο αυτό το ψευτο ευγενικό δήθεν πολιτισμένο σύστημα τους, το οποίο την ίδια στιγμή που λεηλατεί ανθρώπους ποδοπατεί ανθρώπους, τραυματίζει φοιτητές στα πανεπιστήμια, καταργεί το εθνικό σύστημα υγείας, καταργώντας τον θεσμό του πλήρους και αποκλειστικής απασχόλησης γιατρού. Την ώρα που υπογράφουνε για εξορύξεις που θα βιάσουν τη φύση χωρίς κανένα οικονομικό όφελος για τον ελληνικό λαό, την ώρα που έχουν φτιάξει εκείνο το όνειδος του Ηρακλή, της αγοράς δευτερογενούς αγοράς των κόκκινων δανείων. Που όχι μόνο θα πετάξουν ενάμισι εκατομμύριο κόσμος στο δρόμο, αλλά θα πάρουν και 70 δισεκατομμύρια να τα πάνε στα Κέιμαν Άϊλαντς. Την ώρα που κανένας τους δεν τολμάει να ψελλίσει ότι θα καταργήσουν ένα χρηματιστήριο ενέργειας που δεν είναι τίποτα άλλο από το καρτέλ του Βαρδινογιάννη, του Περιστέρη, του Μυτιληναίου, του Λάτση και της CVC ενός αρπακτικού hedgefund από το Λονδίνο, μαζί με την Μακουάρι, μια αρπακτική, αυστραλέζικη τράπεζα που έχει πάρει το Δεδδηε. Κουβέντα δε λένε ακόμα και κάποιοι υποτίθεται προοδευτικοί που λένε ότι θα εθνικοποιήσουν τη ΔΕΗ. Ναι, τη μικρή ΔΕΗ. Τη μικρή που ήτανε στα χέρια του δημοσίου μέχρι πέρυσι ειδατε καμια διαφορα μεχρι περσι απο τωρα καμια εάν δεν καταργήσεις το χρηματιστήριο ενέργειας αν δεν καταργήσεις τον Ηρακλή με τα κόκκινα δάνεια αν δεν καταργήσει στο Υπερταμειο. Για το δημητρα, μια από τις φοβερές κριτικές που έχουν για το Δημήτρα είναι δηλαδή δεν έχει εφαρμοστεί, λέει πουθενά αλλού στην Ευρώπη γιατί βρε εσείς έχει εφαρμοστεί το Υπερταμείο; Ξέρετε εσείς καμία χώρα που να έχει Υπερταμείο όχι στην Ευρώπη, στον πλανήτη ολόκληρο, όχι μόνο σήμερα, αλλά ποτέ. Τι είναι το Υπερταμείο; Η Τρόικα έδωσε εντολές στον Τσακαλώτο και στον Τσίπρα να φτιάξουν ένα λέει superfund λες και είναι σούπερμαν, έτσι και στο οποίο λέει θα βάλουμε λέει όλη τη δημόσια περιουσία ότι δεν έχουν ξεπουλήσει ήδη. Εντάξει, αυτό από μόνο του δεν είναι τραγικό φτιάχνεις έναν υποτιθέμενο δημόσιο φορέα που βάζει σε όλη τη δημόσια περιουσία μέσα. Ναι, σε ποιον δίνεις τα κλειδιά; Έχει ένα Πρόεδρο που τον διορίζει η τρόικα και έχει έναν Αντιπρόεδρο που τον διορίζει η τρόικα και έχει ένα Καταστατικό που λέει ότι χωρίς τον Αντιπρόεδρο και χωρίς τον Πρόεδρο δεν παίρνει καμία απόφαση. Με άλλα λόγια, είμαστε η μοναδική χώρα στον πλανήτη που στην ιστορία της ανθρωπότητας επισήμως με απόφαση, με ψήφο, με νομοθέτηση της Βουλής μας της Βουλής μας, της Βουλή τους δηλαδή έτσι; Της πλειοψηφίας τους των μνημονιακών κομμάτων παραδώσαμε τα κλειδιά σε όλη τη δημόσια περιουσία σε ξένες δυνάμεις. Αυτό δεν το έκανε ούτε η Βέρμαχτ. Αυτό δεν το έκανε ούτε ο Χίτλερ. 

Και μιας και μιλούσαν για την ίδια ούτε η βρετανική αυτοκρατορία το το σκέφτηκε αυτό ποτέ να το κάνει με την Ινδία, όταν ήταν αποικία της. Δεν είμαστε απλά μια αποικία. Είμαστε μια χρεοδουλοπαροικία, της οποίας το πολιτικό κατεστημένο λειτουργεί ως τοποτηρητές ξένων δυνάμεων. Δεν είναι τυχαίο ότι βγαίνει ο Σκέρτσος και λέει σιγά τώρα που θα συνεχίζουμε να διεκδικούμε τις γερμανικές αποζημιώσεις, βέβαια βάλε και μια γερμανική στολή κύριε Σκέρτσο και πες το με γερμανική προφορά πέστο και γερμανικά να είναι πιο εύληπτο στο κοινό σου, το οποίο δεν είναι βέβαια στην Ελλάδα, είναι στο Βερολίνο. Αναρωτιέμαι ο κύριος Τσίπρας όταν πήγε να πάρει το χρίσμα από το κύριο Σόλτς της πρόσφατα για να πει μετά ότι τι είναι αυτά που λέτε περί συνεργασίες με βαρουφάκη και Μέρα 25 συμμαχία για τη ρήξη. Εγώ πήγα στο Σολτς όταν πήγες στο Σόλτς κύριε Τσίπρα, του είπες τίποτα για τις γερμανικές αποζημιώσεις; Πάτε στοίχημα ότι δεν είπε κουβέντα; Το μόνο που ζήτησε είναι την αγιαστούρα. Από τον Όλαφ Σολτς ή από έναν άνθρωπο που εκφράζει ενα ιστορικό σοσιαλδημοκρατικό κόμμα το οποίο έχει πάψει να είναι σοσιαλδημοκρατικό από τη δεκαετία του 90, που είναι υπεύθυνο για τη λεηλασία του γερμανικού προλεταριάτου, με αποτέλεσμα λόγω των πολιτικών. Ξέρετε τη λιτότητα δεν την έφερε στη Γερμανία η Μέρκελ και ο Σόιμπλε την έφερε ο Σταϊνμάιερ, τη φέραν οι Σοσιαλδημοκράτες, ο Σρέντερ πριν από αυτούς και μετά ο Σταινμαιρ. Αυτό το σοσιαλδημοκρατικό, δηλαδή το ΠΑΣΟΚ της Γερμανίας, γιατί και σε εμάς ποιος μας έβαζε έδεσε χειροπόδαρα στα μνημόνια, κύριε Ανδρουλάκη, εσείς εσείς αν σας βλέπει ο Ανδρέας Παπανδρέου από κει που είναι σας καταριέται αυτή τη στιγμή που μιλάμε. 

Εμείς δεν πρόκειται να τσακωθούμε για την κληρονομιά του Ανδρέα Παπανδρέου. Αφήνουμε Ανδρουλάκη και Τσίπρα να τσακώνονται για το για τη λέξη αλλαγή. Που βεβαίως εχουν προσθέσει 2 γράμματα πρίν εναλλαγή. Το μόνο πράγμα που τους ενδιαφέρει είναι να γίνουν υπουργοί και πρωθυπουργοί. Εμείς είμαστε εδώ για τους ανθρώπους, όχι για τα αξιώματα. Είμαστε για τη ρήξη, όχι για την εναλλαγή. Είμαστε εδώ επειδή με ρήξη όλα μπορούν να είναι αλλιώς. Τι εννοούμε με το όλα μπορεί να είναι αλλιώς. Αύριο το πρωί μια κυβέρνηση του μέρα 25 συμμαχία για τη ρήξη τώρα θα μου πείτε τι είναι αυτά που λες; Σύντροφοι συντρόφισσες, συνοδοιπόροι. Ανεβάστε τους ρυθμούς της ελπίδας της αισιοδοξίας, γιατί όλα τα μεγάλα πράγματα ξεκινάνε από το 3% από το 4% από το 5%. Όλα τα μεγάλα πράγματα, όλα αυτά που μπορούν να είναι αλλιώς ξεκινάνε από την 21η Μαίου. Δεν αρκεί να το λες, δεν αρκεί να μιλάς για τη ρήξη. Πρέπει να έχεις κυβερνητικό πρόγραμμα. Υπάρχει άλλο, που να έχει κυβερνητικό πρόγραμμα σαν αυτό του μέρα 25 συμμαχία για τη ρήξη; 

Είπε ένα άλλο ευφυολόγημα του κυρίου Σκέρτσου και του κυρίου Μητσοτάκη. Γιατί λέει δεν πάτε, λέει ολα τα κόμματα να πάμε τα προγράμματα μας λέει στο γενικό λογιστήριο του κράτους, στην Τράπεζα της Ελλάδος, δηλαδή στην τρόικα. Να μας τα κοστολογήσουν. Κοιτάξτε, εμείς είμαστε φιλάνθρωποι. Δεν θα τους το κάνουμε αυτό, γιατί αν πάμε το οικονομικό μας και κοινωνικό μας πρόγραμμα στην Τράπεζα της Ελλάδος, οι άνθρωποι θα πάθουν εγκεφαλικό. Δεν θέλουμε να πεθάνουν έτσι ξαφνικά. Έτσι γιατί με το ΕΣΥ, έτσι όπως το έχουν καταντήσει, μπορεί και να μην έχουνε την ιατροφαρμακευτική περίθαλψη που θα έπρεπε να έχουν. Γιατί θα πάθουν εγκεφαλικό; Θα δουν το πρώτο πράγμα που θα κάνουμε θα εισάγουμε το Δημητρα το οποίο είναι ένα σύστημα ψηφιακών συναλλαγών που σας γλιτώνει 2 δισεκατομμύρια χαράτσια το χρόνο που δεν θα τα πάρουν τραπεζίτες, αυτό θα το κοστολογήσει Τράπεζα της Ελλάδος; Δεν τολμάει άμα το κάνει, θα τους απολύσουν ο Τζον Πόλσον που έχει πάρει την Πειραιώς γιατι ποιοι νομίζετε ότι είναι τα αφεντικά της Τράπεζας της Ελλάδας; Η Φρανκφούρτη και τύποι του κοινού ποινικού δικαίου, όπως ο Τζων Πόλσον, θα τους κόψουν το μισθό. Το συνάλλαγμα, όπως λέγαμε παλιά ως φοιτητές στο εξωτερικό. Εκεί που λέμε για το χρηματιστήριο ενέργειας, ξέρετε ότι μόνο το 2022 η κυβέρνηση Μητσοτάκη δανείστηκε πεντέμισι δισεκατομμύρια πεντέμισι δισεκατομμύρια για να τα δώσει η επιδότηση στο Βαρδινογιάννης, στον Λάτση στο Περιστέρη, στον Μυτιληναίο, στην CVC, πεντέμισι δισεκατομμύρια, ξέρετε τι είναι πεντέμισι δισεκατομμύρια, είναι πολλά τα νούμερα. 

Ναι, να σας πω είναι όσα δίνει το ελληνικό δημόσιο για το εθνικό σύστημα υγείας. Όσα δώσαμε για το εθνικό σύστημα υγείας. Τους δώσαμε στους ολιγάρχες το χρήματηστήριο ενέργειες αυτό αν το ήξεραν οι νεοδημοκράτες, η λαϊκή Δεξιά, οι άνθρωποι των μαγαζιών, του μεροκάματου που ψηφίζουν όπως ψήφισαν και δεκαετία του 20 και του 30 λαϊκή δεξιά με τα ΕΡΕ, μετά  Νέα Δημοκρατία. Αυτοί οι άνθρωποι που είναι τα βασικά θύματα της νέας δημοκρατίας, τα βασικά θύματα του Κυριάκου Μητσοτάκη, τα βασικά θύματα της τρόικας, εάν το ξέραν, θα είχαν ξεσηκωθεί ότι ότι πάει στο εθνικό σύστημα υγείας είναι τα χρήματα που δώσανε δώσανε δεν μιλάμε για κάτι αυτό το γενικό λογιστήριο του κράτους, η Τράπεζα της Ελλάδος θα παραδεχθεί ότι εμείς θα γλιτώσουμε πεντέμισι δισεκατομμύρια από τον κρατικό κορβανά γιατί δεν θα τα δώσουμε σε αυτούς που δεν τα έχουν ανάγκη. Βέβαια, θα το πουν ή θα το πουν και θα πάθουν εγκεφαλικό και μετά θα τους απολύσουν, θα χάσουν τη δουλειά τους σε μια μέρα αν κάνουν μια τέτοια κοστολόγηση. Όταν εμείς μιλάμε για μείωση του ΦΠΑ από το 24% στο 15%, ξέρετε τι κάνουν αυτοί; Λένε ωραία. Θα μειωθεί δηλαδή, κατά 9% το συνολικό ποσόν που εισπράττει το κράτος από τα 24 15. Εάν ήταν φοιτητές πρωτοετείς στο πρώτο εξάμηνο στο πανεπιστήμιο και λέγανε τέτοια αρλούμπα θα τους είχαμε κόψει. Είναι σαν να λες πείτε σε ένα μαγαζί εδώ ότι αν ρίξεις την τιμή σου 9% θα πουλήσεις τα ίδια. Δεν θα πουλήσει πιο πολλά. Υπάρχει μαγαζάτορας που να μην καταλαβαίνει ότι όταν ρίξεις την τιμή πουλάς πιο πολλά. Η τρόικα, η Τράπεζα της Ελλάδας, η Νέα Δημοκρατία, ο ΣΥΡΙΖΑ και το ΠΑΣΟΚ προσποιούνται ότι η ζήτηση για όποιον έχει υποστεί τα οικονομικά η ζήτηση των προϊόντων και των υπηρεσιών είναι πλήρως ανελαστική. Αυτό άντε για την ινσουλίνη μπορεί. Όταν κάποιος έχει ανάγκη ινσουλίνη θα πάρει μια συγκεκριμένη ποσότητα όσο και να κάνει στα μαγαζιά δεν ισχύει. Θα κοστολογήσουν λοιπόν στη βάση ανελαστικής ζήτησης μόνο και μόνο για να αποδείξουν. Ότι θα χάσουμε δισεκατομμύρια ανοησίες έχουν υπολογίσει τη φοροδιαφυγή του ΦΠΑ που θα γλυτώσουμε γιατί; Οι άνθρωποι είμαστε κι οι πιο πολλοί δεν είναι μπεταχτζήδες. Δεν θέλουν νιώθουν άσχημα όταν συναλλάσσονται μαύρα, θα προτιμούσαν να συναλλάσσονται με αποδείξεις και κανονικά, αλλά δεν έχουν. Όταν δεν έχουνε μια οι συνταξιούχοι, οι άνθρωποι που ζουν με τον κατώτατο μισθό και του βάζεις 24% ΦΠΑ και το μαγαζί ξέρει ότι αν δεν του πουλήσει μαύρα θα κλείσει το ίδιο το μαγαζί θα το πάρουν και το μαγαζί τα αρπακτικά των φανς. Ε. Θα γίνει συναλλαγή κάτω από το τραπέζι. Ξέρετε πόσα θα γλίτωνε το ελληνικό δημόσιο αν μειώναμε το ΦΠΑ; Το Ξερουν αν ρωτησεις τον Σταϊκούρα, τον Τσακαλώτο και δεν εχει μικροφωνο μπροστα δεν εχει μικροφωνο μπροστα. Σε προσωπικό επίπεδο το ξέρω γιατί το έχω κάνει. Εσείς ανοησία δεν 24% ΦΠΑ; Δεν θα πρέπει να πέσουνε βέβαια. Και γιατί δεν το κάνετε; Δεν μας αφήνει. Ποιος δεν σας αφήνει; Η τρόικα. Την τρόικα δεν τη διώξατε; Σιγά μη τη διώξανε. 


Φίλες και φίλοι, συνοδοιπόροι, σύντροφοι ΣΥΡΙΖΑ. Συριζα. Είδατε; Είδατε τι παθαίνει κάποιος αν έχει καεί; Ξέρετε τι σημαίνει να έχεις μπει στο ΣΥΡΙΖΑ να τον έχεις πιστέψει, να έχεις δώσει τον καλύτερό σου εαυτό; Να έχεις φτάσει στο σημείο να εμπιστευτείς τους συντρόφους σου με τη ζωή σου. Να μπαίνεις στο Eurogroup, να δίνεις στον αγώνα τον καλό για όλους. Και να συνειδητοποιείς ότι  οι ίδιοι σύντροφοί σου πάνε στον Ντράγκι και του λένε μην τον ακούς αυτόν, εμείς θα τα βρούμε. Έχω και εγώ τα τραύματα μου όπως όλοι μας, αλλά τώρα είναι η μέρα της γιορτής γιατί το όχι το οποίο έχει μπει στη Βουλή πριν 4 χρόνια με το μέρα 25 συμμαχία για τη ρήξη γιγαντώνεται και όχι μόνο γιγαντώνεται, αλλά έχοντας αποδείξει. Τι σημαίνει ενότητα της Αριστεράς στην πράξη. Τι σημαίνει να μπορείς να βάλεις στην άκρη της διαφωνίας τις όποιες πικρίες του παρελθόντος, όπως κάναμε εμείς το μέρα 25, με μια σειρά από ανένταχτους της Αριστεράς με τους οποίους οι δρόμοι μας είχαν χωρίσει με τον Στάθη τον Κουβελάκη με τον Κώστα τον Λαπαβίτσα με ανθρώπους όπως ο Χρήστος ο Λάσκος στη Θεσσαλονίκη. Ιδίως με τους συντρόφους της λαϊκής ενότητας με τα παιδιά της ΑΡΑΣ. Τι πετυχαίνουμε από την 22α Μαίου; Τη θεμελίωση της νέας μεγάλης Αριστεράς της νέας μεγάλης ανιδιοτελούς ανυπακοής ανυπότακτης αριστεράς, που έχει κυβερνητικό σχέδιο για όλα τα ζητήματα, όχι μόνο για το ΦΠΑ, όχι μόνο για τα κόκκινα δάνεια τα οποία θα τα αντικαταστήσουμε με παγιωμένες καταθέσεις των ανθρώπων μας που αυτή τη στιγμή εξευτελίζονται από τα services, εξευτελίζονται από τα funds με τη δημόσια εταιρεία διαχείρισης των κόκκινων δανείων, τον Οδυσσέα όχι μόνο θα καταργήσουμε το Υπερταμείο και τη δημόσια περιουσία θα την περάσουμε να γίνει κεφαλαιακή βάση μιας νέας αναπτυξιακής τράπεζας και ταυτόχρονα μιας νέας αγροτικής τράπεζας, την οποία την έσπασαν σε κομμάτια και την έδωσαν αρχικά στην Πειραιώς του Σάλλα και μετά στην Πειραιώς του Τζον Πόλσον. Η πολιτική μας για τα διασκεπ διαβουλευτικά συμβούλια κληρωτών και εκλεγμένων πολιτών, έτσι ώστε να μπορούμε να απαντάμε στο ερώτημα των νέων ανθρώπων, γιατί το ερώτημα των νέων ανθρώπων που μου θέτουν εδώ και χρόνια είναι διττό. 

Νέοι άνθρωποι έρχονται και μου λένε Γιάννη, ποιος θα μας προστατεύσει από το κεφάλαιο; Η απάντηση είναι η πολιτεία. Οι νόμοι η απαγόρευση των εταιρειών ενοικίασης εργασίας. Και μετά έρχονται και με το δεύτερο ερώτημα. Και ποιος θα μας προστατεύσει από το κράτος; Η απάντηση, τα διαβουλευτικά συμβούλια κληρωτών και εκλεγμένων πολιτών. Φανταστείτε μια δικαιοσύνη όπου οι ανώτατοι δικαστές δεν διορίζονται από τον πρωθυπουργό. Δεν διορίζονται από άλλους ανώτατους δικαστές, αλλά από ένα διαβουλευτικό συμβούλιο κληρωτών δικαστών όλων των βαθμίδων από την πιο χαμηλή μέχρι την πιο μεγάλη. Φανταστείτε μια ενιαία δημόσια ΔΕΗ. Η οποία κοινωνικοποιείται επειδή το Διοικητικό συμβούλιο το διορίζει ένα διαβουλευτικό συμβούλιο κληρωτών και εκλεγμένων πολιτών. Φανταστείτε έναν Οργανισμό Σιδηροδρόμων Ελλάδας. Που αποτρέπει το έγκλημα των Τεμπών, το οποίο ήταν αποτέλεσμα του σπασίματος των υποδομών από τη μια μεριά και των συρμών από την άλλη και την ιδιωτικοποίηση του μεν από ένα πτωχευμένο Ιταλικό κράτος και τού δε από ένα αποτυχημένο ελληνικό κράτος, τη δημιουργία ενός δημόσιου οργανισμού σιδηροδρόμων που θα πρέπει να έρθει στην Κρήτη να χτίσει μια υπερσύγχρονη ταχείας κυκλοφορίας από τα Χανιά μέχρι τη Σητεία. Αυτό θα δημιουργήσει θέσεις εργασίας. Αυτό σημαίνει πράσινη μετάβαση. Αυτό σημαίνει μεταφορά τεχνολογίας στην Κρήτη, όχι η φαραωνική αυτοκινητόδρομοι και το καστέλι που καταστρέφει μια ολόκληρη περιοχή, έτσι ώστε όταν εγώ έρχομαι από την Αθήνα στο Ηράκλειο να μου παίρνει μισή ώρα μια ώρα παραπάνω για να φτάσω αυτή είναι η πρόοδος μόνο και μόνο για να φάνε τα αρπακτικά του ΣΥΡΙΖΑ για να φάνε τα αρπακτικά της Νέας Δημοκρατίας για να φάνε τα αρπακτικά του ΠΑΣΟΚ, για να φάνε τα αρπακτικά της τοπικής αυτοδιοίκησης που την έχουν καταντήσει έτσι όπως την έχουν καταντήσει για αυτά θα μιλήσουμε μετά τις εκλογές προ των αυτοδιοικητικών εκλογών τον Οκτώβρη. Της την περασμένη φορά που είναι εδώ είχαμε πάει στο Αρκαλοχώρι, όπου μάθαμε ότι 22 σπίτια, που ήταν ετοιμόρροπα λόγω του σεισμού είχαν μπει στο στόχαστρο ιρλανδικού fund με έδρα τα Κέιμαν Άϊλαντ. 

Και μετά αναρωτιέται Μητσοτάκης γιατί οι κρητικοί δεν τον ψηφίσουν; Ειναι οολυ απλο Κυριε Κυριακο γιατί σε ξέρουμε είσαι από τα μέρη μας επειδή ξέρουμε την οικογένεια Μητσοτάκη επειδή ξέρουμε την οικογένεια Βαρδινογιάννη επειδή ξέρουμε και την οικογένεια Κεφαλογιάννη ξέρουμε ποιοι είστε ξέρουμε τι κάνετε από το 1965 μέχρι σήμερα μέσα στη χούντα πριν τη χούντα μετά τη χούντα. Γι αυτό σας μαυρίζει ο λαός αυτού του νησιού. Της Κρήτης μας και για αυτό νιώθω τόσο καλά που είμαι εδώ απόψε. Ξέρετε, έρχονται δεξιοί άνθρωποι, δεξιοί άνθρωποι και μου λένε με αυτά που λες μπορεί να μη γυρίσεις το βράδυ σπίτι σου. Δεξιά άνθρωποι έρχονται και μου λένε εάν ζούμε υπό τη σκιά του φόβου δεν αξίζει να μας ξημερώσει η επόμενη μέρα. Το μέρα 25 συμμαχία για τη ρήξη είμαστε εδώ άφοβητοι τους κατονομάζουμε γιατί σύντροφοι της Ανταρσυα, Σύντροφοι του ΚΚΕ να ξέρετε ότι ο Βαρδινογιάννης, ο Μητσοτάκης, ο Αλαφούζος, ο Μυτιληναίος όταν ακούν τους πολύ ωραίους λόγους σας για τη σημασία της μετάβασης από τον καπιταλισμό στο σοσιαλισμό στον κομμουνισμό, όταν σας ακούν ή βλέπουν τα φυλλάδια σας που μιλάτε για το πώς πρέπει να περάσουμε σε νέες μορφές παραγωγής και διανομής των εισοδημάτων στη βάση του κεντρικού σχεδιασμού. Εγώ τα διαβάζω αυτά ευφραίνεται η καρδιά μου και θέλω να μιλήσω μαζί σας. Το είπα και στο Ζαραλίκο, όταν με ρώτησε σε ποιον θα μίλαγες, σε ποιον θα έθετες ένα ερώτημα, έλεγα στον Κουτσούμπα έλα θα έρθουμε να μιλήσουμε για το σοσιαλισμό. Όταν όμως ακούει ο Μυτιληναίος, ο Βαρδινογιάννης, ο Μητσοτάκης τα κόμματα, τα μικρά κόμματα, όλοι μικρά κομματάκια είμαστε της αριστεράς να μιλάμε για κομμουνισμό, για σοσιαλισμό δεν τους πειράζει. Σου λέει εντάξει ωραία άσ τους να λένε όταν ακούει το Μέρα 25 συμμαχία για τη ρήξη ο Βαρδινογιάννης να λέει τι κάνει ο Βαρδινογιάννης με τα tanker του το λαθρεμπόριο που κάνει χρόνια τώρα όταν ακούει Αλαφούζος ο Μαρινάκης, ο Μυτιληναίος, ο Περιστέρης να εξηγούμε ακριβώς τους μηχανισμούς με τους οποίους λεηλατούν, που δεν είναι καπιταλιστικοί μηχανισμοί, είναι φεουδαρχικοί μηχανισμοί, είναι μηχανισμοί που καταλαβαίνει πάρα πολύ καλά η μαφία της Σικελίας. Ένας χρηματιστής στη Νέα Υόρκη θα τρίβει τα μάτια του. Τους λέει πως τα κάνετε αυτά; Αυτό θα το πάρει το ΚΚΕ: Ο βαρουφάκης είναι με τους χρηματιστές της Νέας Υόρκης, όχι αγαπητέ μου δεν είμαι με τους χρηματιστές της Νέας Υόρκης, απλά λέω ότι εδώ οι μορφές εκμετάλλευσης και λεηλασίας είναι προ καπιταλιστικές, είναι εντελώς χυδαίες, είναι πρωτόγονες, είναι μαφιόζικες, όπως είναι και το χρηματιστήριο ενέργειας. 

Το λέω και το ξαναλέω, η Θάτσερ ήταν σοσιαλίστρια μπροστά στον ΣΥΡΙΖΑ. Που έβαλε το χρηματιστήριο ενέργειας να το εξηγήσω για να μη νομίζετε ότι τα παραλέω. Η Θάτσερ πως έπεισε τον βρετανικό λαό το 1980 να ιδιωτικοποιήσουν τη βρετανική ΔΕΗ; Δεν είχαν κανένα πρόβλημα με τη ΔΕΗ τους. Μια χαρά δουλεύε η ΔΕΗ. Έτσι το Central Electricity Generating Bolt της Βρετανίας. Έτσι λεγότανε η ΔΕΗ στη Βρετανία πάει Θάτσερ και λέει στον κόσμο, κοιτάξτε να δείτε, έχω μια ιδέα. Παρακολουθήσετε με τους λέει πως είναι η τιμή της κιλοβατόρας που πληρώνουμε σήμερα 20; Ένα νούμερο βάζω τώρα. Βγάζει έτσι 20 λοιπόν, κοιτάξτε να δείτε, θα κάνω θα νομοθετήσω ότι ποτέ η τιμή της κιλοβατώρας δεν θα ξεπεράσει το 20, πότε. Αιωνίως. Θα ιδιωτικοποιήσω τη ΔΕΗ, θα τη σπάσω σε κομμάτια, θα δώσω κομμάτια σε ιδιώτες, θα βάλω και άλλους ιδιώτες να χτίσουν μονάδες παραγωγής και διανομής ηλεκτρικής ενέργειας και θα φτιάξω μια ψευτο αγορά μεταξύ τους. Και αν η τιμή λόγω αυτού του ανταγωνισμού που θα χτίσω πέσει κάτω από τα 20 εσάς τι σας πειράζει; Βέβαια όλοι είπαν ακόμα και εργαζόμενοι και αριστεροί. Βέβαια δεν μας πειράζει γιατί να μας πειράζει αν κατέβει τιμή; Έβαλε, πλάφον, έφτιαξε χρηματιστήριο ενέργειας και έβαλε πλαφόν. Οι δικοί μας. Οι φωστήρες, ο Γιώργος Σταθάκης, τέως φίλος μου τέως συνάδελφός μου στα πανεπιστήμια, ο σύντροφός μου στην κυβέρνηση ήταν στον πάνω όροφο από μένα στο κτίριο της πλατείας Συντάγματος, εγώ ήμουν στι έκτο Υπουργείο Οικονομικών, εκείνος ήταν στον έβδομο Υπουργείο Ανάπτυξης-υπανάπτυξης. Τι έκανε ο Γιώργος μαζί με τον Αλέξη; Φτιάξανε Χρηματιστήριο ενέργειας χωρίς πλαφόν, χωρίς το πλαφόν που έβαλε η Θάτσερ γιατί είπανε λέει, Μα η αγορά  αυτορυθμίζεται και όλοι θα τρώμε με χρυσά κουτάλια Γιατί θα μειωθούν τόσο πολύ οι τιμές του ρεύματος που θα χαρίζεται ρεύμα στους περαστικούς. Αυτά δεν μας έλεγε Σταθάκης; Χωρίς πλαφόν. Τώρα κοιτάξτε. Για να πιστεύεις ότι η αγορά αυτορυθμίζεται, πρέπει να είσαι γκάγκα νεοφιλελεύθερος. Αλλά πιο νεοφιλελεύθερος πεθαίνεις η Θάτσερ δεν το πίστευε, γι αυτό έβαλε πλαφόν. Αυτοί  ξέρετε μη τους αναγάγουμε και σε φωστήρες δεν το σκέφτηκαν εκείνοι το χρηματιστήριο ενέργειας. Το χρηματιστήριο ενέργειας τους το φέρανε από τις Βρυξέλλες και είπα ναι σε όλα, όπως είπαν στα κόκκινα δάνεια, όπως είμαστε κατά 24% ΦΠΑ όπως είπαν στην 100% προπληρωμή φόρου των μαγαζιών. Εδώ αυτά τα μαγαζιά που βλέπουμε φέτος θα πρέπει να πληρώσουν όχι μόνο το φετινό φόρο αλλά και το φόρο που προβλέπει η ααδε ότι θα πρέπει να πληρώσουν του χρόνου. Ναι, σε όλα είπε ο ΣΥΡΙΖΑ σε αυτά. Για αυτό σας λέει η χειρότεροι από Θάτσερ. Πρώτον, η Θάτσερ δεν θα δεχόταν να της δώσουν εντολές από τις Βρυξέλλες. Δεύτερο δεν έβαλε πλαφόν ρε παιδιά και αυτό το λέει κάποιος που έφαγα τα νιάτα μου 10 χρονια σε καθε δεν έχασα πορεία εναντίον της Θάτσερ όσο ζούσα στην Αγγλία δεν έχασα πικετοφορία το 1984 είναι έχει χαρακτεί μαύρο στα σωθικά μου γιατί ήταν η χρονιά που οι ανθρακωρύχοι το National Union of Mineworkers  έδωσαν εκείνη την ηρωική μάχη εναντίον της Θάτσε. Ήμασταν κάθε μέρα στις πικετοφορίες από το Κεντ στο Νορθάμπτον στο Νότιγχαμ παλεύαμε εναντίον της Θάτσερ. Εγώ λοιπόν σας λέω ότι η Θάτσερ ήταν πιο σοσιαλίστρια από το ΣΥΡΙΖΑ. 

Μου λένε λοιπόν, βρε παιδιά βρείτε τα. Βρείτε τα. Να ρίξουμε τον Κούλη, αυτά δεν μας λέτε στους δρόμους κάποιοι από εσάς όχι, εσείς εδώ για να είστε εδώ είστε συνειδητοποιημένοι, πολλοί, οι πιο περαστικοί. Κοιτάξτε την ώρα που θα φύγει ο Κυριάκος από το Μαξίμου, όλοι θα κάνουμε πάρτι. Υπάρχει καμία αμφιβολία για αυτό; Όμως είμαστε αριστερά. Τι σημαίνει ότι είμαστε αριστερά; Δεν προσωποποιούμε την πολιτική. Καταλαβαίνουμε ότι το σύστημα δεν βασίζεται στον Μητσοτάκη για να επεκτείνεται ο υπαρκτός Μητσοτακισμός, εμείς θέλουμε να ρίξουμε τόσο τον Μητσοτάκη όσο και τον υπαρκτό Μητσοτάκισμό, ο οποίος δεν θα φύγει αν απλά φύγει ο Μητσοτάκης. Εμένα να με βάλετε στο μαξίμου εμένα, να με βάλετε στο μαξίμου με όλη την καλή θέληση, αν δεν καταργήσουμε το χρηματιστήριο ενέργειας, αν δεν καταργήσω τον ηρακλη, αν δεν καταργήσουν το Υπερταμείο, να περάσω τη δημόσια περιουσία σε μια αναπτυξιακή τράπεζα, άμα δεν καταργήσω το θεσμό της ενοικιαζόμενης εργασίας τόσο για τους νέους, όσο και για τους μεγαλύτερους. Αν δεν ιδρύσουμε το Δήμητρα για να σταματήσει να χαρατσώνονται ο λαός μας 2 δισεκατομμύρια το χρόνο από τους τραπεζίτες. Να υπάρχει ένα σύστημα πληρωμών ψηφιακό υπερσύγχρονο δωρεάν, το οποίο να μην το ελέγχει η Φρανκφούρτη. Οι δυνάμεις κατοχής αυτής της χρεοδουλοπαροικίας, αν δεν τα κάνω αυτά. Τι θα κάνω; Θα βγάζω ωραίους λόγους;Οι οποίοι τι θα κάνουν, θα εξευτελίζουν το όνομα της ρήξης θα εξευτελίζουν το όνομα της αριστεράς θα εξευτελίζουν όλους εσάς 

έρχονται τώρα μάλιστα διάφοροι τέως σύντροφοι του ΣΥΡΙΖΑ και λένε: Ρε Γιάννη ελάτε ελάτε να φτιάξουμε μια κυβέρνηση τη Δευτέρα το πρωί αν βγαίνουν τα κουκιά. Κοιτάξτε τι μας λένε 2 χρόνια τώρα έχει μαλλιάσει η γλώσσα μας να τους λέμε: Ωραία, εμείς δεν σας πιστεύουμε μετά το 15 δεν σας έχουμε καμία εμπιστοσύνη, αλλά παρά παρόλα αυτά επειδή σεβόμαστε την απλή αναλογική, την αγαπάμε την απλή αναλογική. Τη θέλουμε την απλή αναλογική; Τη σεβόμαστε και θα προσπαθήσουμε να την τιμήσουμε την απλή αναλογική. Θα κάτσουμε γύρω από ένα τραπέζι με σας προεκλογικά να έχουμε άνεση χρόνου να πούμε: Κύριε Τσίπρα. Κύριε Σταθάκη, κυρία Κατσέλη, λέτε προστασία της κύριας κατοικίας και εμείς το λέμε. Να δούμε ακριβώς τι εννοούμε; Εσείς τι θα κάνετε; Διαβάσαμε το πρόγραμμά τους. Χωρίς να έχουμε συνεννοηθεί από πριν το βγάλανε έτσι εμείς είχαμε κάνει ημερίδα για το δικό μας σχέδιο Οδυσσέας που θα αντικαταστήσει τον Ηρακλή. Πριν από ενάμιση χρόνο. Τους προσκαλέσαμε ημερίδα στην τεχνόπολη, στο γκάζι, στην Αθήνα. Δεν ήρθανε. Δεν ήρθανε ούτε σε σε ημερίδα βρε παιδιά αν είναι δυνατόν και μάλιστα του META του κέντρου μετάκαπιταλιστικού πολιτισμού που να μην είναι καν μέρα για να μην εκτεθούν να είναι κοντά στο μέρα 25 και δεν ήρθανε τέλος πάντων διαβάζουμε τι λένε τώρα για την κύρια κατοικία λέει θα κάνουμε, θα βγάλουμε, λέει πράξη νομοθετικού περιεχομένου, με την οποία λέει θα βάλουμε μορατόριουμ στους πλειστηριασμούς, λέει για κάποιους μήνες και μετά τι θα γίνει; Θα γίνουν πλειστηριασμοί όλοι μαζί. Γιατί αν τους βάλετε αν καταργήσετε τους πλειστηριασμούς, θα πτωχεύσουν τα funds. Εμείς αυτό θα κάνουμε, θα καταργήσουμε τους πλειστηριασμούς για να πτωχεύσουν τα funds για να καταργήσουμε την αγορά του Ηρακλή. Αυτό σημαίνει πρώτη φορά ρήξη. 

Εκείνοι δεν θα καταργήσουμε τον Ηρακλή. Το ξεκαθάρισε ο Αλέξης Τσίπρας. Θα κουρέψουμε λέει τα δάνεια. Προς τα ταμεία. Για προσέξτε το αυτό λέει 50% να δούμε τι είναι το buisness plan ενός ταμείου αυτή τη στιγμή. Το buisness plan ενός ταμείου αυτή τη στιγμή είναι το εξής. Παίρνει το δάνειο των 100.000. Το έχει αγοράσει με 3 Χιλιάρικα, το παίρνει με 3 3 δίνει 3 χιλιάρικα για να έχει το δικαίωμα νομικά να διεκδικεί από σένα 100. Αυτός ξέρει δεν θα πάρει 100, γιατί αν τα είχες θα είχες δώσει στην τράπεζα. Σιγά μην μπορείς να δώσεις 100. Για αυτό είναι κόκκινο το δάνειο, γιατί δεν μπορείς να δώσεις. Τι περιμένει να πάρει 50. Άσχημα είναι; θα έχει δώσει 30 θα έχει βγάλει κέρδος 47, Υπάρχει τέτοιο ποσοστό κέρδους στον καπιταλισμό στη Νέα Υόρκη υπάρχει στη Σιγκαπούρη, υπάρχει στη Σαγκάη υπάρχει; Πού υπάρχει τέτοιο ποσοστό κέρδους; Ούτε στην Κένυα, ούτε στην Γκάνα που κλέβουν τον κόσμο οι ξένες πολυεθνικές τέτοια ποσοστά κέρδους δεν τα βγάζουνε. Ούτε στο Χαρτούμ. Μπράβο πες και το Χαρτούμ μαζί σου. Έτσι θα βγάλουν 70 δισεκατομμύρια στα κέιμαν άϊλαντς και παρεμπιπτόντως, ελέγξτε το αυτό. Η εξαγωγή συναλλάγματος όταν θα βγάλουν τα χρήματα στα Κέιμαν Άιλαντς δεν θα είναι παράνομη. Δεν θα πληρώσουν δεκάρα φόρο. Και δεν είναι παράνομο να βγάλουν όλα αυτά τα χρήματα και να τα βάλουν στα Κέιμαν Άιλαντς, είναι μες στο νομό και όχι μόνο αυτό ξέρετε ότι έχουν υπογράψει η πλειοψηφία στη Βουλή έχουν νομοθετήσει ότι τους έχουμε εξασφαλίσει ένα μίνιμουμ αυτοί θα πάρουν 70, αλλά τους έχουμε εξασφαλίσει μίνιμουμ κερδοφορία 23 δις αυτό το σπασμένο πτωχευμένο κράτος. Αυτή η σπασμένη, πτωχευμένη κοινωνία. Έχει υποσχεθεί 23 δις στα αρπακτικά ταμεία, δηλαδή αν γίνει κάτι παράδειγμα βγαίνει ο ΣΥΡΙΖΑ και καταργεί τους πλειστηριασμούς για πάντα δεν θα το κάνει, αλλά έστω. Θα πρέπει η κυβέρνηση αυτή να πάει στην τρόικα να δανειστεί τα 23 δις για 23 δις δεν υπάρχουν στα ταμεία, θα πρέπει να πάει να πάρει τα 23 δις να τα δανειστεί για να τα δώσει στα ταμεία. Αυτό θα τους λέγαμε γύρω από το τραπέζι ρε παιδιά πως γίνεται; Ναι γίνεται δεν γίνεται και να προστατεύσουμε την κύρια κατοικία τα μικρομάγαζα την αγροτική γη που έχει κοκκινίσει γιατί είναι συνυφασμένη ως εχέγγυα μέσα σε δάνεια κόκκινα δεν γίνεται και να τα προστατεύσουμε αυτά και να μην δώσουμε 23 δις στα αρπακτικά ταμεία και να μην καταργήσουμε τον Ηρακλή. Καταλάβατε γιατί δεν ήρθαν ποτέ να μιλήσουν μαζί μας; Δεν είχαν απαντήση σε αυτό στάχτη στα μάτια του ελληνικού λαού, ρίχνουνε όταν λένε ότι θα προστατεύσουν την κύρια κύρια κατοικία και δεν θα καταργήσουν τον Ηρακλή. Θα προστατεύσουν τα νοικοκυριά και τα σπιτικά και τα μαγαζιά από τους λογαριασμούς του ηλεκτρικού ρεύματος και δεν θα καταργήσουν το χρηματιστήριο ενέργειας. Αυτά δεν γίνονται μαζί. Η το ένα ή το άλλο ή κρατάς τον Ηρακλή και κρατάς Το χρηματιστήριο ενέργειας ή προστατεύεις τον κόσμο, Προστατεύεις τα μαγαζιά, προστατεύεις τους εργαζόμενους, Προστατεύεις τα νοικοκυριά και τα 2 δεν γίνονται όταν λες ότι γίνονται καταθέτεις άλλο ένα πρόγραμμα Θεσσαλονίκης που απαιτεί τη ρήξη με την τρόικα που έχεις δεσμευτεί ότι δεν θα κάνεις ποτέ με άλλα λόγια ψεύδεσαι ασυστόλως κατ εξακολούθηση και συνεχώς. 

Οπότε συνοδοιπόροι συντρόφισσες σύντροφοι ας είμαστε ξεκάθαροι όταν μας λέτε όταν μας λένε μας λένε ελάτε μετά την Κυριακή τη Δευτέρα 22 Μαίου να φτιάξουμε μια κυβέρνηση, ξέρετε τι μας λένε; Να σας πούμε ψέματα. Απαιτούν οι ηγέτες του ΣΥΡΙΖΑ να σταθώ εγώ σε αυτή την εξέδρα, να κοιτάξω τον κόσμο μας εδώ του Ηρακλείου και να σας πω ψέματα στα μούτρα, να σας πω δηλαδή τη ψηφίστε μας για τη ρήξη. Ψηφίστε μας να καταργήσουμε το χρηματιστήριο ενέργειας, ψηφίστε μας να πάω το ΦΠΑ από το 24 στο 15%. Ψηφίστε με να καταργήσω το Υπερταμείο και να μεταφέρω τη δημόσια περιουσία σε αναπτυξιακή και αγροτικη τραπεζα. Ψηφίστε με να καταργήσω τον Ηρακλή και να τα αντικαταστήσω με τον Οδυσσέα. Ψηφίστε με για όλα αυτά και εγώ τη Δευτέρα το πρωί θα πάω να κάνω πρωθυπουργό τον Τσίπρα για να μην κάνει τίποτα από αυτά. Ε όχι, δεν σφάξανε, δεν πρόκειται να σας το πω αυτό και δεν πρόκειται να το κάνω αυτό τη Δευτέρα το πρωί. Επειδή εμείς η κρητικοί και οι ψευτοκρητικοί. Γνωρίζουμε πάρα πολύ καλά ότι ο μόνος τρόπος να είσαι πατριώτης είναι να είσαι διεθνιστής. Ο μόνος τρόπος να είσαι διεθνιστής είναι να είσαι πραγματικά πατριώτης, γιατί τον κοσμο ολον τον αγαπάς μόνο αν έχεις αγαπήσει την πατρίδα σου έτσι όπως έλεγε και ο Καζάντζάκης. 

Η Κρήτη μας είναι ένα ορμητήριο του αμερικάνικου στρατού, όπως είναι και η Αλεξανδρούπολη μας. Που σύμφωνα με τον τέως πρεσβευτή των Ηνωμένων Πολιτειών τον κύριο Πάιατ, ο οποίος ευχαρίστησε τον κύριο Τσίπρα που του υπέδειξε την Αλεξανδρούπολη γιατί δεν την είχε σκεφτεί και τον ευχαρι δεν έχει ξαναγίνει αυτό στην ιστορία της μεταπολεμικής Ελλάδας συνήθως τι κάναν; Έρχονται οι Αμερικάνοι και λένε αυτό το θέλω στη Σούδα ήρθαν, είπαν τη θέλουμε. Και οι άλλοι είπον βεβαίως στρατηγέ μου, τι θέλετε; Θέλετε και τίποτα άλλο; Εδώ είναι η πρώτη φορά που πήγε Έλληνας πρωθυπουργός της Ριζοσπαστικής Αριστεράς και είπε στον αμερικανό πρέσβη και είπε κοίτα ένα λιμανάκι που έχουμε εκεί στη Θράκη, την Αλεξανδρούπολη. Είναι καλό για σένα. Πάρτο και γυρνάει μετά από 3 χρόνια και λέει ευχαριστώ. Ήταν πάρα πολύ καλή ιδέα, το πήραμε. Και αυτή τη στιγμή είναι ορμητήριο του αμερικάνικου στρατού στον πόλεμο της Ουκρανίας. Εμείς ξέρετε το μέρα 25 συμμαχία για τη ρήξη, όπως και το DIEM 25, όπως και η προοδευτική διεθνής με τους συνοδοιπόρους μας και τους συντρόφους μας παγκοσμίως. Εμάς δεν μας φοβίζει το να παρουσιάζουμε μια διαλεκτική περίπλοκη θέση. Του να λέμε ούτε Πούτιν ούτε ΝΑΤΟ. Κίνημα αδεσμεύτων και το να είσαι αδέσμευτος δεν σημαίνει ουδέτερος εμείς είμαστε στο πλευρό οποιουδήποτε λαού δέχεται εισβολή είτε είναι η Ουκρανία, είτε είναι η Παλαιστίνη είτε είναι Υεμένη, είναι το Ιράκ, είτε είναι το Αφγανιστάν, είτε είναι η Ελλάδα και η Κύπρος. Κάθε χώρα που κάθε λαός που δέχεται εισβολή είμαστε μαζί του. Χωρίς δεύτερη συζήτηση βγήκα και χαρακτήρισαν τον Πούτιν εγκληματία πολέμου από το 2001. Είναι γιατί το 2001 σκότωσε 250.000 Τσετσένους για να εγκαθιδρύσει την Προεδρία του στη Μόσχα. Με τον Τζέρεμι Κόρμπιν ήμασταν τότε έξω από το High Park, εγώ ο τζέρεμι και άλλος ένας. 3 θλιβεροί διαδηλωτές γιατί ερχόταν ο Πούτιν επίσημη επίσκεψη στο Λονδίνο με πρωθυπουργό Τόνι Μπλερ ο Τόνι Μπλερ όλη αυτή οι δήθεν πολιτισμένοι άκρο-κεντρώοι. Του έστρωσαν το κόκκινο χαλί να μπίζνες να δουν τα μάτια σας, αφού είχε σκοτώσει 250.000 Τσετσένους. 

Εμείς δεν μασάμε τα λόγια μας ούτε τότε ούτε τώρα, αλλά ταυτόχρονα δεν πρόκειται να συμφωνήσουμε με τη στάση του ΝΑΤΟ, που είναι πόλεμος για πάντα μέχρι την τελευταία ρανίδα του ουκρανικού λαού υπέρ ενός νατοϊκού πλαισίου που στόχο έχει τη διατήρηση της εξάρτησης της Ευρώπης. Γιατί ο πόλεμος στην Ουκρανία, ποσώς τους νοιάζει τους Αμερικανούς. Ξέρετε τι τους νοιάζει; Ότι δεν υπάρχει η Ευρωπαϊκή Ένωση. Δεν υπάρχει Ευρωπαϊκή Ένωση. Για φανταστείτε για μια στιγμή ότι ξεκινάει μακάρι χτυπήσω ξύλο μια ειρηνευτική διαδικασία. Ξέρουμε ότι ο Ζελένσκι θα αντιπροσωπεύει την Ουκρανία. Ο Πούτιν στη Μόσχα. Ο Μπάιντεν αν ζει μέχρι τότε θα εκπροσωπεί τις Ηνωμένες Πολιτείες της Αμερικής. Την Ευρωπαϊκή Ένωση, ποιος θα την εκπροσωπεί; Υπάρχει τον Σολτς και τον Μακρόν δεν τον θέλουν οι Πολωνοί ή οι Εσθονοί, οι Λιθουανοί, οι Φινλανδοί, οι Σουηδοί και οι Δανοί. Βέτο βγήκε ο Σολτς και ο Μακρόν από τη μέση. Και ποιος θα πάει ο Εσθονός; Δεν ξέρουμε καν το όνομά του που δεν έχει μία. Τι θα μας βάλει εκείνος μέσα σε ένα σε μια πολεμική διαδικασία; Όλους τους υπόλοιπους Ευρωπαίους; Έχει αυτοκαταργηθεί η Ευρωπαϊκή Ένωση . Αναφέρθηκα πριν στο Γκάντι κάθε φορά που με ρωτάνε τη γνώμη μου για την Ευρωπαϊκή Ένωση, ξέρετε, τους λέω; Θυμάμαι κάτι που είχε πει ο Γκάντι όταν τον είχαν ρωτήσει. Ποια είναι η άποψή σας του είχανε πει κύριε Γκάντι, για τη βρετανική, για τον βρετανικό πολιτισμό, για τον βρετανικό πολιτισμό; Ηταν τότε υπό βρετανική αυτοκρατορία η Ινδία. Οπότε τον ρώτησαν ποια η άποψή σας για το βρετανικό πολιτισμό; British civilization. Και γυρνάει ο Γκάντι με την πολύ ωραία αγγλική προφορά του και του λέει. Θα ήταν μια πάρα πολύ καλή ιδέα. 

Έτσι σκέφτομαι για την Ευρωπαϊκή Ένωση, όταν λένε ποια η άποψή σας για την Ευρωπαϊκή Ένωση; Διεθνιστές είμαστε. Θα ήταν μια εξαιρετική ιδέα, δεν έχουμε Ευρωπαϊκή Ένωση, έχουμε ένα καρτέλ μεγάλων επιχειρήσεων, τραπεζών, τοκογλύφων, ολιγαρχών, οι οποίοι ξεζουμίζουν κάθε λαό της Ευρωπαϊκής Ένωσης στη λιτότητα μας τη φέρανε μας ως πρόβα τζενεράλε για την πάνε στην Ιρλανδία, στην Πορτογαλία, στην Ισπανία, στην Ιταλία, στη Γαλλία και εν τέλει στη Γερμανία. Αυτά είναι περίπλοκα πράγματα, γιατί οι δημοσιογράφοι του κατεστημένου αλλά και δυστυχώς της υπόλοιπης αριστεράς σου λένε, είσαι με ή εναντίον της Ευρωπαϊκής Ένωσης; Είσαι με τον Πούτιν, είσαι με το ΝΑΤΟ; Δεν είμαι με κανέναν. Με κανέναν είμαι με τον λαό της Ουκρανίας ή με το λαό της Ρωσίας ή με το λαό της Γερμανίας. Είμαι με τον λαό της Νιγηρίας και με τον λαό της Ελλάδας και ο Πούτιν και το ΝΑΤΟ είναι το ίδιο συνδικάτο, όπως λέγαμε κάποτε για την ΕΟΚ και για το ΝΑΤΟ. Και ξέρετε κάτι; Νομίζω ότι ο λαός μας έχει την οξυδέρκεια και την εμπειρία. Και την ιστορική γνώση για να το καταλάβει αυτό και θα το δείτε αυτό. 

Οπότε επειδή όπως είπε ένας άλλος διανοούμενος, ο Όσκαρ Γουάιλντ δεν θα γίνει ποτέ εάν οι συναντήσεις και εκδηλώσεις των αριστερών κρατάνε μέχρι τα μεσάνυχτα. Θα σας αφήσω να φύγετε, θα σας χαιρετήσω και θα σας πω ότι η πραγματική προεκλογική εκστρατεία ξεκινάει την Κυριακή το βράδυ. Αυτό που κάνουμε σήμερα, ξέρετε τι είναι; προθέρμανση. Προγύμναση πρόβα τζενεράλε γιατί; Μητσοτάκης και Τσίπρας θα την κάψουν την απλή αναλογική. Είναι σίγουρο και από τη Δευτέρα το πρωί ξεκινάμε από την Κυριακή το βράδυ θα βγούμε στα κανάλια σε όποια μας βγάλουνε, όχι στο Mega. Σε όποια κανάλια τολμήσουν να μας βγάλουν έστω και για 2 λεπτά, θα τους πούμε ότι τώρα αρχίζει ο αγώνας για την πρώτη φορά ρήξη. Τώρα θα δώσουμε τα πάντα για τη ρήξη, γιατί όλα μπορούν να είναι αλλιώς. Σας ευχαριστώ πάρα πολύ, προχωράμε. 