Φίλες και φίλοι, Συνοδοιπόροι, συντρόφισσες και σύντροφοι. Είναι μεγάλη χαρά να είμαστε στο μεγάλο εκλογικό κάστρο του μέρα 25 εδώ στην Κέρκυρα, γιατί όπως ξέρετε από τα υψηλότερα ποσοστά το 2019 μας το δώσατε εσείς εδώ στην Κέρκυρα. Και νομίζω, όπως είπε και η σοφία ότι το τιμήσαμε. Ιδρώσαμε τη φανέλα στη Βουλή των Ελλήνων και των Ελληνίδων. Αν δείτε το νομοθετικό έργο που κάναμε αυτά τα περίπου 4 χρόνια και δεν έχετε άποψη για το πόσοι ήμασταν εμείς εκεί οι βουλευτές, θα νομίζετε ότι είμαστε ένα κόμμα με 70, 80 βουλευτές. Μια χούφτα βουλευτές ήμασταν και η δουλειά που έγινε όχι μόνο από τους βουλευτές αλλά και από τον πολιτικό σχεδιασμό, από τους ανθρώπους που βρίσκονται πίσω από τους βουλευτές, ήταν συγκινητική αυτή η προσπάθειά.

Τους δημιουργήσαμε τεράστια προβλήματα γιατί κάθε φορά που κατέβαζαν ένα νομοσχέδιο και είχαν τις κοκορομαχίες τους τα 3 μνημονιακά κόμματα για ζητήματα άνευ σημασίας, για ζητήματα περιθωριακά, εμείς επικεντρωνόμασταν στην ουσία και ποια ήταν η ουσία; Ότι όλα τα νομοσχέδια που έρχονται ήταν κομμάτι ενός γενικότερου πλάνου λεηλασίας ανθρώπων και φύσης. Τη φύση την είδατε, εδώ με τον Ερημίτη. Σε όλες τις γωνιές της Ελλάδας, με τις εξορύξεις που δεν έχουν ξεκινήσει, αλλά δεν τους ενδιαφέρει. Ξέρετε πόσα εκατομμύρια βγάζουν μόνο και μόνο από τις κυρώσεις των εξορύξεων; Κάθε κύρωση, κάθε πακετάκι για το Ιόνιο, για την ήπειρο, για το Αιγαίο είναι ένα πεδίο δόξης λαμπρό για μελετητικά γραφεία, δικηγορικά γραφεία. Μιλάμε για μια συνολική λεηλασία αυτού του τόπου αλλά για να επικεντρωθώ στα βασικά, στους βασικούς άξονες της λεηλασίας. 

Κοιτάξτε την περασμένη φορά που ήμουν εδώ, είχαμε υποσχεθεί ότι θα βάλουμε το όχι στη Βουλή.  Γιατί κοινοβουλευτικό κόμμα, το οποίο να εκπροσωπεί εκείνο το μεγαλειώδες όχι, δεν υπήρχε στη Βουλή, μέχρι που μπήκε το μέρα 25 στη Βουλή, τον Ιούλιο του 2019. Αλλά μας ρωτά ο μέσος πολίτης που μπορεί να είναι και κάπως απογοητευμένος ή απογοητευμένη και να βρίσκεται εκτός της πολιτικής διαδικασίας. «Και εμένα τι με νοιάζει που βάλατε το ΟΧΙ στη Βουλή;» Θα σας πω γιατί σας νοιάζει. Γιατί εκείνο το όχι δεν ήταν ένα όχι, για να πούμε Όχι. Εκείνο το όχι αφορούσε τη λεηλασία που ζείτε καθημερινά, είτε το γνωρίζετε, είτε δεν το γνωρίζετε ότι η λεηλασία που ζείτε καθημερινά κάθε φορά που ανοίγετε τον λογαριασμό της ΔΕΗ, κάθε φορά που σας παίρνει τηλέφωνο ένας από τους servicers, τους λεγόμενους, στα ταμεία για να σας μαυρίσει την καρδιά με απειλές για το τι θα γίνει αν δεν πληρώσετε τη δόση, κάθε φορά που πηγαίνετε στο σούπερ μάρκετ, κάθε φορά που ανοίγετε τη βρύση του νερού, κάθε φορά που βγάζετε τα σκουπίδια έξω. Πίσω από όλα αυτά βρίσκεται κάποιος ιδιώτης ο οποίος δεν είναι επενδυτής, είναι αρπακτικό και αποσπά ότι έχει μείνει από το βιός αυτού του λαού, το δικό σας, ακόμα και των δημοκρατών. Μεγάλη πλειοψηφία όσων ψηφίζουν νέα δημοκρατία, λαϊκοί άνθρωποι είναι. Και οι ίδιοι αποτελούν υποκείμενα της εκμετάλλευσης και της λεηλασίας. Και ας τους ψηφίζουν.

Η διαφορά με το 2019, την τελευταία φορά που ήμασταν εδώ προεκλογικά, είναι δυστυχώς τεράστια, τεράστια. Τα πράγματα είναι πολύ χειρότερα σήμερα. Να εξηγηθώ. Τα πρώτα χρόνια των μνημονίων ήταν μια περίοδος συνολικής πτώσης. Χρεοκόπησε το ελληνικό δημόσιο, κατα τα τελη του 2009, Αρχες του 2010. Φόρτωσαν το μεγαλύτερο δάνειο στην ιστορία της ανθρωπότητας στο πιο πτωχευμένο ευρωπαϊκό κράτος, το οποίο μόνο και μόνο να το πεις, καταλαβαίνεις το μέγεθος του εγκλήματος υπό όρους συρρίκνωσης των εισοδημάτων. Είναι σαν ένας φίλος σας, μια φίλη σας, να σας λέει ότι δεν μπορεί να αποπληρώσει το στεγαστικό δάνειο γιατί έχει μειωθεί το εισόδημά τους, από το μαγαζί τους, έχει χάσει τη δουλειά τους, και μια τράπεζα να πάει να τους δώσει μια πιστωτική κάρτα, για να τραβάνε από την πιστωτική κάρτα, για να πληρώνουν το στεγαστικό δάνειο. Έγκλημα. Και φανταστείτε να το κάνανε αυτό υπό όρους: θα έλεγαν, «θα σου δώσω την πιστωτική κάρτα, αλλά εσύ θα συρρικνώσεις τα εισοδήματα σου κι άλλο». Έτσι ξεκινάει μια φυλακή χρέους για τον συγκεκριμένο άνθρωπο, για τη συγκεκριμένη χώρα, αυτό έγινε το 2010. 

Ήταν όμως μια περίοδος που όλοι, όλοι ή σχεδόν όλοι, το 99% των Ελλήνων και των Ελληνίδων έχαναν. Το θυμάστε; ακόμα και πλούσιοι άνθρωποι, ευκατάστατοι άνθρωποι, άνθρωποι με διαμερίσματα με περιουσία, δεν τα έβγαζαν πέρα εύκολα, μπορεί να είχαν περιουσία, αλλά δεν μπορούσαν να νοικιάσουν τα διαμερίσματά τους, τα σπίτια τους, τα μαγαζιά τους δεν μπορούσαν να τα πουλήσουν. Δεν υπήρχε αγορά, πήγαν να τα πουλήσουν και δεν βρίσκανε αγοραστές. Έπρεπε να πληρώσουν ΕΝΦΙΑ, μπορεί να είχαν περιουσία, δεν είχαν εισόδημα, δεν είχαν ρευστό. Βέβαια η εργατική τάξη. Οι γυναίκες, οι νέοι, οι νέες, υπέφεραν πολύ περισσότερο, αλλά γενικά στα πρώτα μνημονιακά χρόνια όλοι λίγο πολύ ένιωθαν στο πετσί τους το κόστος της πτώχευσης. Από το 2017-18, τότε που ιδρύθηκε το μέρα 25. Δεν είναι τυχαίο, είναι ο λόγος που ιδρύθηκε τότε το μέρα 25. Βλέπαμε ότι η κυβέρνηση του ΣΥΡΙΖΑ θα δημιουργήσει ένα αφήγημα εξόδου από τα μνημόνια, όταν επί της ουσίας αυτό που πάλι βλέπαμε ότι έκαναν. Υπέγραφαν το τέταρτο μνημόνιο που, υπέγραψαν τον Αύγουστο του 2018, Το οποίο βέβαια το ονόμασαν έξοδος από το μνημόνιο, γιατί ο καλύτερος τρόπος να πεις ένα ψέμα; Είναι να αντιστρέψεις την αλήθεια, να δημιουργήσεις ένα τεράστιο ψέμα. Αυτό δίδασκε ο Γκέμπελς στο εγχειρίδιό του για την προπαγάνδα. Κυριολεκτικά τώρα. Αντιστρέφεις την αλήθεια, το τέταρτο μνημόνιο, το ονομάζεις μετάμνημόνιο. Που είναι ένα τεράστιο ψέμα και μετά τι κάνεις; Το λες ξανά και ξανά ξανά και ξανά και ξανά. Το βλέπουμε ότι έρχεται εδώ για αυτό φτιάξαμε το μέρα 25 γιατί το όχι εκείνο έπρεπε να βγει στη Βουλή για να σταματήσει η λεηλασία, την οποία θα περιγράψω αμέσως τώρα.

Γιατί όπως είπα τα πρώτα μνημονιακά χρόνια ήταν η κατάρρευση όλης της χώρας. Η εκχώρηση της στους δανειστές. Με το ΤΑΙΠΕΔ. Με όλα αυτά που γινόντουσαν, δεν χρειάζεται να σας στεναχωρήσω, θυμίζοντας τα θυμίζοντάς σας πράγματα που γνωρίζετε πολύ καλά και θυμάστε πολύ καλά. Απλά γίνεται κάτι το εξαιρετικά ενδιαφέρον. Αν δεν ήταν τόσο δυστοπικό και μισανθρωπικό αυτό που έγινε, θα έπρεπε να αποτελεί αντικείμενο επιστημονικής μελέτης και όλοι να κάτσουμε να σκύψουμε - κοίταξε να δεις τι κάνανε οι αθεόφοβοι, τι κάνανε οι αθεόφοβοι; Φτιάξανε 3 μηχανισμούς λεηλασίας των πτωχευμένων, του ελληνικού λαού. Και πράγματι από το 2018 και μετά, αν δείτε, υπάρχει ένα 20%. 2 στους 10 περίπου.
Των Ελλήνων και των Ελληνίδων που τα πάνε περίφημα, αντίθετα με τα πρώτα μνημονιακά χρόνια που σχεδόν όλοι υπέφεραν από τι τα πάνε περίφημα; Άπο νέες παραγωγικές διαδικασίες; Από νεό πλουτο; Από επενδύσεις; Τα πάνε περίφημα λόγω αυτών των 3 μηχανισμών λεηλασίας των πτωχευμένων. Βρήκαν ευφάνταστους επιστημονικά σχεδιασμένους τρόπους να μετατρέπουν την πτώχευση των πολλών σε πλούτο για τους λίγους. Αυτό δεν έχει ξαναγίνει, στην ανθρώπινη ιστορία. Άλλο να εκμεταλλεύεσαι έναν εργαζόμενο ως καπιταλιστής. Το βάζεις και δουλεύει, το προϊόν το πουλάς, έχεις κέρδος - Καπιταλισμός. Και άλλο να κερδίζεις από την πτώχευση του άλλου, να παίρνεις το κόκκινο δάνειο του άλλου. Ε; το ομόλογο του πτωχευμένου δημοσίου. Δάνειο, χρέος του πτωχευμένου ελληνικού δημοσίου και από αυτό να βγάζεις αμύθητα κέρδη. Αυτό δεν έχει ξαναγίνει ποτέ. Έγινε τα τελευταία χρόνια και το μέρα 25 ήμασταν το μόνο κόμμα, το οποίο το εξηγήσαμε, το αναλύσαμε, το κάναμε λιανά για τον κόσμο μέσα και έξω από τη Βουλή και καταθέσαμε και προτάσεις για το πώς μπορεί να ανατραπεί. Αυτοί οι 3 μηχανισμοί , τον τελευταίο καιρό αναφέρομαι σε αυτούς τους 3 μηχανισμούς ως 3 χήνες που γεννάνε χρυσά αυγά για την ολιγαρχία. Τις παίρνουμε μία μία αυτές τις χήνες; 

Πρώτη χήνα. Τα κόκκινα δάνεια. Το είπα και πριν. Πώς λειτουργεί το σύστημα; Το ξέρετε, αλλά ας το εμπεδώσουμε άλλη μια φορά. Έχεις έναν άνθρωπο, έχει πάρει ένα ακίνητο, είτε είναι μαγαζί είτε είναι σπίτι τις παλιές καλές εποχές με 150.000. Από αυτές είχε 50.000 στην τράπεζα. Έβαλε τις 50.000 προκαταβολή, πήρε ένα δάνειο 100, αγόρασε το ακίνητο 150, ωραία. Περνάνε τα χρόνια, αποπληρώνει από αυτά τα 100, τα μισά. Έχει δηλαδή τώρα δώσει 50.000 προκαταβολή και έχει αποπληρώσει 50.000 του δανείου των 100.000. Μένει να χρωστάει 50.000. Και τότε έρχεται η κρίση. Μειώνονται τα εισοδήματα του, μπορεί να χάσει το μαγαζί του, να χάσει τη δουλειά του, μείωση μισθών, μείωση συντάξεων, τα γνωρίζετε. Και δεν μπορεί να αποπληρώσει και κοκκινίζει το δάνειο. Το εναπομείναν δάνειο των 50.000, έχει κοκκινίσει και αρχίζει με τα πανωτόκια και αυξάνεται εκθετικά και πριν το καταλάβει ο άνθρωπος από τα 50 ξανά χρωστά 100. Και τότε έρχεται ένα αρπακτικό ταμείο, στο πλαίσιο του Ηρακλή, που πρώτο νομοθέτησε ο ΣΥΡΙΖΑ με την πλατφόρμα ψηφιακών πλειστηριασμών και την τιτλοποίηση και πλατφόρμα αγοραπωλησιών τιτλοποιημένων κόκκινων δανείων. Και μετά το ολοκλήρωσε ο κύριος Μητσοτάκης με το λεγόμενο Ηρακλή. Έρχεται λοιπόν ένα ταμείο που μπορεί να ανήκει στον ίδιο τον τραπεζίτη. Ή να είναι μέτοχος ο τραπεζίτης, ένας πολιτικός, ένα άλλο αρπακτικό από την Ιρλανδία, ένας Αμερικάνος. Και ένας Ουκρανός ή Ρώσος - δεν έχει σημασία. Αυτό δεν θα το μάθουμε ποτέ γιατί το έχουν ιδρύσει στην πολιτεία του Delaware. Όλα αυτά είναι στο Delaware. Γιατί στο Delaware παιδιά; Μια τοσοδούλα πολιτεία είναι.. Να σας πω γιατί. Γιατί εκεί το νομικό πλαίσιο επιτρέπει να ιδρύσεις εταιρεία χωρίς να ξέρει το κράτος ποιος είσαι; Καταλάβετε; Δηλαδή, ούτε ο Πρόεδρος των Ηνωμένων Πολιτειών δεν μπορεί να μάθει αυτό το αρπακτικό ταμείο σε ποιον ανήκει; Γι αυτό υπάρχει το state, η πολιτεία του Delaware. Ο τραπεζικός λογαριασμός αυτού του ταμείου είναι στα Cayman Islands ή στο Jersey, ένα νησάκι μεταξύ Γαλλίας και Βρετανίας, όπου δεν υπάρχει νομικό πλαίσιο. Μπάτε σκύλοι αλέστε. Ό,τι θέλουν, κάνουν. Φορολογικοί παράδεισοι. Έρχεται λοιπόν αυτό το ταμείο. Το δάνειο που ήτανε 100, είχε πάει στις 50, και ξαναπήγε 100, για εκείνο το ακίνητο των 150.000. Το παίρνει με 3 χιλιάρικα από την Alpha. Να, εδώ. Ιονική λέει. 

Παρεμπιπτόντως, ξέρετε ποιοι κλείνουν τις τράπεζες; Οι τραπεζίτες. Υπάρχει Ιονική σήμερα; Την πτώχευσαν. Την πήρε η Alpha. Υπάρχει Alpha σήμερα; Όχι, υπάρχει τύποις αλλά ανήκει σε ένα hedge fund που δεν ξέρετε καν πια σε ποιον ανήκει. Κλείνω λίγο την παρένθεση, αλλά δεν μπορούσα να αντισταθώ στον πειρασμό. Αγοράζει λοιπόν αυτό το δάνειο των 100.000 με 3 χιλιάρικα. Εάν αυτό το δάνειο, το σπίτι το οποίο είναι συνδεδεμένο ως εχέγγυο. Με αυτό το δάνειο, το βγάλει στο σφυρί και βγάλει 50 χιλιάρικα. Έχει βάλει 3 και έχει βγάλει 47. Τέτοιο ποσοστό κέρδους δεν υπάρχει ούτε στην Καλιφόρνια, ούτε στη Σιγκαπούρη, ούτε τη Νότια Κορέα, ούτε στην Κίνα, ούτε στην Αφρική, ούτε πουθενά. Καταλαβαίνετε γιατί οι ξένοι χρηματιστές και οι ντόπιοι συνεταίροι τους ακούν κόκκινα δάνεια, πτώχευση των Ελλήνων και των Ελληνίδων και τρίβουν κυριολεκτικά, τρίβουν τα χέρια τους. Και τι κανουν; Δοξάζουν από την Καλιφόρνια που ζουν, από το Βερολίνο όπου ζουν, από τις Μπαχάμες που μπορεί να κατοικοεδρεύουν για να μην πληρώνουν καθόλου φόρο. Πίνουν τις σαμπάνιες τους στο όνομα των κορόιδων των Ελλήνων. Γιατί τέτοια ποσοστά κέρδους δεν υπάρχουν στον πλανήτη. Είδατε πώς κατάφεραν να μετατρέψουν τη δική σας πτώχευση, σε δικό τους κέρδος. Για σκεφτείτε το αυτό. Πέραν της κοινωνικής αδικίας, ο άλλος πήρε ένα ακίνητο που έκανε 150.000, έβαλε 100 και έμεινε στο δρόμο. Το ταμείο έβαλε 3 και πήρε 47. 

Κι αυτό το θεωρεί η κυβέρνηση... Εν τω μεταξύ, πρέπει να βγάλω το καπέλο στο θράσος της Μητσοτάκης Α.Ε. και του Κυριάκου συγκεκριμένα. Πραγματικά Κυριάκο τι να πω; Τέτοιο θράσος δεν έχουν ξαναδεί στον πλανήτη ολόκληρο. Βγαίνουν και ζητωκραυγάζουν και απαιτούν από εσάς να τους δοξάζετε για τις άμεσες ξένες επενδύσεις, άμεσες ξένες επενδύσεις. Τι είναι; Που είναι; Ωραίο ακούγεται, καλό πράγμα οι επενδύσεις. Ξέρετε τι εννοούν επενδύση; Τα 3 χιλιάρικα που ήρθαν εδώ για να βγάλουν 47. Αυτή είναι η άμεση ξένη επένδυση. είναι οι μόνες επενδύσεις που έρχονται αυτή τη χώρα. αρπακτικές. Πήραν τα αεροδρόμια. Πόσα βάλανε; Πείτε μου πόσα φέρανε; Είναι ριζοσπαστική απάντηση, Υπάρχει ένα ριζοσπαστικό νούμερο το οποίο λέγεται μηδέν. μηδέν Βάλανε. Ξέρετε από που πήραν το 1,2 δις για να αγοράσουν τα 14 αεροδρόμια. Από σας. Τους τα δανείσατε. από τις συστημικές τράπεζες, που δεν είχανε, γιατί εσείς τις ανακεφαλαιοποιήσατε. Οπότε είναι σαν να έρθω στο σπίτι σας, να σας πω «μου αρέσει αυτό, δώσε μου τα λεφτά να το αγοράσω από σένα». Και μου λες εσύ: «Δεν είσαι καλά που θα το κάνουμε αυτό». Και θα σου πω: «Α, θα σου κλείσω τις τράπεζες» γιατί αυτό κάναμε το 2015. Γιατί νομίζετε ότι ο Μάριο Ντράγκι έκλεισε τις τράπεζες το 2015; Για να σας επιβάλει το όνειδος του Ηρακλή, αυτή τη χήνα με τα χρυσά αυγά, τα οποία τα γεννάει αυτή η χήνα, με άλλα λόγια εσείς, οι περιουσίες σας, οι περιουσίες του ελληνικού λαού, για να πάνε στα Cayman Islands. Να λοιπόν η μία από τις 3 χήνες.

Πάμε σε μια δεύτερη. Το χρηματιστήριο ενέργειας. Εδώ υπερέβησαν εαυτόν, γίνανε χειρότεροι της τάξεως. Ποια ήταν η πρώτη διδάξασα της λεηλασίας των δημοσίων δικτύων, όπως η ΔΕΗ; Η Θάτσερ. Η Θάτσερ μπροστά σε αυτούς εδώ, ήταν σοσιαλίστρια. Μη βγει το ΚΚΕ και λέει ότι λέω ότι η Θάτσερ ήταν σοσιαλίστρια. Είναι τρόπος του λέγειν. Λέω μπροστά σε αυτούς. Μπροστά σε αυτούς τους φαταούλες. Ακόμα και η Θάτσερ που πέρασα τα νιάτα μου σε διαδηλώσεις εναντίον της κυβέρνησης της, ήταν καλύτερη από αυτούς. Να σας πω γιατί; Το επιχείρημα της Θάτσερ ποιό ήταν, με τη ΔΕΗ, την βρετανική ΔΕΗ, που ήταν δημόσια, μια χαρά δούλευε, δεν είχε κανένα πρόβλημα; Ποιο ήταν το επιχείρημά της υπέρ της ιδιωτικοποίησης της βρετανικής ΔΕΗ; Σου λέει: Γιατί εμείς, το δημόσιο, να προσδιορίζουμε την τιμή του ρεύματος; Αν μπορεί ο ιδιωτικός τομέας να παράξει φθηνότερο ρεύμα και να σας δώσει φθηνότερο ρεύμα, γιατί είναι κακό αυτό; Σου λέει λοιπόν, θα κάνουμε το εξής. Πόση είναι η τιμή της κιλοβατώρας, σήμερα με το δημόσιο σύστημα που έχουμε; 100; 100 £. Λέω τώρα ένα τυχαίο νούμερο. Λοιπόν, δείτε τι θα κάνουμε. Αυτή ήταν η πρόταση στη Βουλή των Κοινοτήτων. Θα φιξάρουμε την τιμή στο 100, που είναι σήμερα. Με το νόμο δεν θα επιτραπεί να πάει πιο ψηλά. Θα ιδιωτικοποιήσουμε την ΔΕΗ, θα την σπάσουμε σε κομμάτια, θα τη δώσουμε σε ιδιώτες, θα βάλουμε και άλλους μέσα, παραγωγούς. Και θα αφήσουμε την αγορά, να δούμε αν μπορεί να ρίξει την τιμή κάτω από 100. Αν τη ρίξει την τιμή κάτω από 100, τι σας πειράζει εσάς; θα ωφεληθείτε. Και το πέρασε. 

Αυτοί εδώ, δεν έχουν το Θεό τους. Φτιάξανε λέει , στο πλαίσιο της ιδιωτικοποίησης της αγοράς, το χρηματιστήριο ενέργειας. Δεν βάλανε ταβάνι στην τιμή, δεν είπαν όπως είπε η Θάτσερ, 100 αν η αγορά δώσει χαμηλότερη τιμή, καλό είναι. Όχι, είπαν ότι το χρηματιστήριο θα αποφασίσει την τιμή, χωρίς πλαφόν, χωρίς κανόνες. Πώς; Στη βάση του ανταγωνισμού μεταξύ των παικτών που θα συμμετέχουν στο χρηματιστήριο ενέργειας. Ποιοι είναι οι παίκτες; Βαρδινογιάννης, Λάτσης, Περιστέρης, Μυτιληναίος. Και ένα hedge fund, άλλο αρπακτικό ταμείο με έδρα το Λονδίνο που πήρε τη ΔΕΗ μας, την μικρή ΔΕΗ. Αυτοί οι 5 είναι το χρηματιστήριο. λοιπόν δεν χρειάζεται. Χρειάζεται να ξέρεις πολλά περί χρηματιστηρίων για να καταλαβαίνεις ότι αυτό δεν είναι χρηματιστήριο; Ένα χρηματιστήριο, γιατί... Aφήστε τα χρηματιστήρια. Φανταστείτε μια λαϊκή αγορά με 5 πάγκους να πουλάνε ντομάτες και πατάτες. Είναι λαϊκή αγορά αυτό; Οι 5 αυτοί δεν τα βρούνε μεταξύ τους; Δεν θα αυξάνουν τις τιμές; Το χρηματιστήριο ενέργειας που φτιάξανε είναι ένα καφενείο. Καφενείο των ολιγαρχών. Βρίσκονται κάθε μέρα και λένε «Ρε τα κορόιδα, τι θα τους πάρουμε σήμερα παιδιά;». Μπορεί να μην το λένε έτσι, το εννοούνε. Σιωπηλά, το λένε μεταξύ τους. Λέει ένας: «θα τους βάλουμε 180 ευρώ την κιλοβατώρα». Λέει ο άλλος: «Έλα εσύ τώρα, βάλε ένα διακοσάρι». Έρχεται τρίτος λέει: «Παιδιά, τι είναι αυτά φιλανθρωπίες; 300.» Πετάγεται ο πέμπτος, λέει: «Μην είσαι ανόητος, άμα τους βάλουμε 400, θα πεθάνουνε και αύριο δεν θα έχουν να πληρώνουν ρεύμα. Πήγαινέ το στα 220». Το μαγειρεύουν και το βρίσκουν, 220. Αυτοί είναι οι κανόνες της αγοράς. Αυτό δεν είναι αγορά, αυτό είναι καρτέλ. Αυτό είναι μια αισχρή μαφία, η οποία έχει το νομικό δικαίωμα που της έδωσε η κυβέρνηση του ΣΥΡΙΖΑ το 2017, 2018 με την ίδρυση του Χρηματιστηρίου Ενέργειας.

Πάμε στην τρίτη χήνα με τα χρυσά αυγά. Υπερταμείο. Υπερταμείο. Έχετε ακούσει για το Υπερταμείο; Superfund - Αγγλιστί ακούγεται ακόμα πιο σπουδαίο. Έτσι; σαν κάτι που βγήκε τα κόμικς της Marvel. Ξέρετε εσείς καμία χώρα που να έχει υπερταμείο; Δεν υπάρχει. Όπου και να πάτε στον κόσμο, όχι μόνο στην Ευρώπη. Στο παγκόσμιο στερέωμα, δεν πρόκειται να βρείτε υπερταμείο. Τι είναι το υπερταμείο; Φτιάξανε μια εταιρεία, στην οποία βάλαν ότι έχει μείνει από τη δημόσια περιουσία. Ό,τι έχει μείνει. Αρχαιολογικοί χώροι, παραλίες, αυτοκινητόδρομοι που δεν έχουν εκχωρηθεί ακόμα, μετοχές που έχουμε ακόμα στις τράπεζες, ως δημόσιο. Ό,τι υπάρχει, μέσα σε αυτό το Υπερταμείο. Το οποίο, εντάξει, δεν είναι κακό να τα βάλεις όλα μαζί. Το κακό ποιο είναι; Στο καταστατικό του Υπερταμείου να προσδιορίσεις ότι τη διαχείριση του υπερταμείου, την έχουν οι ξένοι δανειστές. Είμαστε η μοναδική χώρα στον κόσμο, φίλες και φίλοι, κυρίες και κύριοι, συνοδοιπόροι, συντρόφισσες, και σύντροφοι. Είμαστε η μοναδική χώρα στον κόσμο, τον πλανήτη ολόκληρο, που έχουν έχουμε εκχωρήσει τη δημόσια περιουσία μας σε ξένες δυνάμεις. Αυτό δεν έγινε ούτε από τη Βέρμαχτ. Δεν έγινε ούτε στην Ινδία υπό τη βρετανική αυτοκρατορία. Δεν έγινε σε καμία χώρα, ούτε καν της Αφρικής. Υπο την αποικιοκρατία. Μπορεί να τους περνάνε τον πλούτο.
Αλλά δεν τόλμησε κανένας αποικιοκράτης να βάλει σε νομικό πλαίσιο κάτι τόσο αισχρό και χυδαίο, όπως το Υπερταμείο.

Μια μικρή παρένθεση: έχετε ακούσει που μιλάνε για το Δήμητρα; Θα έρθω και στο Δήμητρα. Και μου λένε στα κανάλια: Κύριε Βαρουφάκη, σε ποια άλλη ευρωπαϊκή χώρα υπάρχει το Δήμητρα; Η απάντηση είναι σε καμία. Σε καμία, ακόμα. Είναι το μέλλον, αλλά αυτό είναι μια άλλη ιστορία. Κοιτάξτε να δείτε τι γίνεται. το Υπερταμείο που δεν υπάρχει πουθενά στον κόσμο, δεν τους ενοχλεί. Τους ενοχλεί να φτιάξουμε ένα σύστημα δημόσιων δωρεάν ψηφιακών συναλλαγών που να μην σας χαρατσώνουν κάθε φορά που κάνετε πληρωμές μεταξύ σας ή πληρώνετε το δημόσιο. Δεν έχουν πρόβλημα με την καινοτομία, ότι η Δήμητρα είναι μια καινοτομία. Απόδειξη: ότι δεν είχαν πρόβλημα με το Υπερταμείο, το οποίο είναι η πιο χυδαία, αισχρή και αποκρουστική καινοτομία στον πλανήτη. Από αυτό το Υπερταμείο, εν τω μεταξύ, τα κέρδη τους είναι αμύθητα, των αρπακτικών.

Γιατί μέσα από αυτό το υπερταμείο, είδατε τώρα, ευτυχώς που το Συμβούλιο της Επικρατείας, τους έβαλε τα 2 πόδια σε ένα παπούτσι, σε μια σειρά αποφάσεις: να επιστρέψουν, να βγάλουν από το Υπερταμείο, Την ΕΥΔΑΠ, την εταιρεία ύδρευσης και αποχετεύσεων Αθήνας - Πειραιά και την αντίστοιχη της Θεσσαλονίκης. Να τα βγάλουν από κει μέσα. Να τα επιστρέψουν στο κράτος. Ξέρετε τι πρόβλημα έχουν; Ότι το καταστατικό που έχουν φτιάξει οι του ΣΥΡΙΖΑ, υπό τας εντολάς βεβαίως της τρόικας, δεν το επιτρέπει αυτό. Και ζητάει αυτή τη στιγμή η τρόικα ισοδύναμα, αν πάρετε, λέει, την ΕΥΔΑΠ για την ΕΥΑΘ, τι θα δώσετε; Γιατί αυτά είναι δικά μας. Και αυτή τη στιγμή, στο Υπουργείο Οικονομικών, στον έκτο όροφο της πλατείας Συντάγματος, τα μεγάλα κεφάλια του Υπουργείου Οικονομικών ψάχνουν να δουν τι θα τους δώσουν, για να τους πάρουνε την ΕΥΔΑΠ και την ΕΥΑΘ, για να μην έρθουν σε σύγκρουση με το Συμβούλιο της Επικρατείας. Θα δείτε μετά τις εκλογές θα βρούνε τρόπο να προσπαθήσουν να αναιρέσουν την απόφαση του Συμβουλίου Επικρατείας, γιατί δεν είμαστε ανεξάρτητη χώρα. Είμαστε κυβέρνηση, κράτος, πολιτεία υπό καθεστώς κατοχής. Για αυτό είχαμε πει εκείνο το όχι τον Ιούλιο του 2015. Για αυτό το βάλαμε ξανά το ΟΧΙ στη Βουλή τον Ιούλιο του 2019. Για αυτό μας μισούν και μας δαιμονοποιούν, γιατί είμαστε οι μόνοι που ρίχνουμε τα φώτα της ράμπας, ρίχνουμε τον προβολέα πάνω στις 3 χήνες που γεννούν χρυσα αυγα. Και όχι μόνο ρίχνουμε το φως πάνω σε αυτές τις 3 χήνες, αλλά έχουμε και συγκεκριμένο πρόγραμμα, αναφέρθηκε η Σοφία Σακοράφα πριν, καταθέσαμε πρόταση νόμου το Δεκέμβρη του 2020 που περιγράφουμε νομικά, τεχνοκρατικά πως αυτές οι 3 σκηνές θα γεννάνε χρυσά αυγά για τον λαό της Ελλάδας. Πώς θα κοινωνικοποιηθούν, πώς θα επιστρέψουν στον ελλαδικό χώρο. Θα φύγουν από τα Cayman Islands, από το Λονδίνο, από το Jersey από το Delaware. 

Για αυτά δεν έχετε ακούσει τίποτα από τα κανάλια των ολιγαρχών. Περίεργο είναι; Αναφέρθηκα σε κάποια ονόματα πριν. Βαρδινογιάννης, Μυτιληναίος, Περιστέρης, βάλτε μέσα και τον Mαρινάκη. Βάλτε μέσα και τον Aλαφούζο. Όλα τα κανάλια. Αυτό έλειπε να μιλήσουν για αυτά τα 3 πράγματα, για αυτούς τους 3 μηχανισμούς, τις 3 χήνες με τα χρυσά αυγά. Ποιοι; Οι πρωτεργάτες της λεηλασίας. Οι ιδιοκτήτες αυτών των 3 χηνών που γεννούν τα χρυσά αυγά. Τι λένε; Θα κλείσει στις τράπεζες. Παίζει με τις καταθέσεις του ελληνικού λαού, πάλι ρήξη. Πάλι περιπέτεια. Λες και η απελευθέρωση και όχι η κατοχή είναι η περιπέτεια. Λες και κάθε 25 Μαρτίου και 28 Οκτωβρίου δεν γιορτάζουμε ως λαός το γεγονός ότι η μόνη περιπέτεια είναι η κατοχή, είναι το να πεις ναι σε όλα, είναι το να δεχτείς τον στρατό των φασιστών να μπούνε στα σύνορά σου. Η μόνη περίπτωση να αποτρέψεις την περιπέτεια είναι να πεις όχι σε αυτά τα οποία λεηλατούν τη χώρα και που σε τελική ανάλυση - αυτά που λεηλατούν τη χώρα είναι αυτά που στέλνουν τα παιδιά μας στο εξωτερικό. 

Η χώρα βρίσκεται σε μια διαδικασία ερημοποίησης. Ναι, η μετανάστευση είναι πρόβλημα. Όχι, η μετανάστευση των ξένων που έρχονται εδώ να ριζώσουν και να παράξουν και να γίνουν κομμάτι της κοινωνίας μας. Η μετανάστευση των δικών μας παιδιών. Που πάνε... Ξέρετε ότι τώρα έχουμε εξετάσεις στα ανώτατα εκπαιδευτικά ιδρύματα. Έχουμε ιατρικές σχολές που μετά από πολλά χρόνια σπουδών θα βγάλουν την επόμενη φουρνιά γιατρών. Το ξέρετε ότι πάνω από τους μισούς αυτούς μέχρι το Σεπτέμβρη θα είναι στο εξωτερικό και θα προσφέρουν τις υπηρεσίες τους στον Καναδά, στη Γερμανία, στο Ελ Σαλβαντόρ, στην Κίνα, στην Ινδία. Για σκεφτείτε μια χώρα φτωχή, πτωχευμένη, που έχει δώσει τόσα και τόσα από το υστέρημα των οικογενειών, από το υστέρημα του δημοσίου, για να σπουδάσει γιατρούς. Τους στέλνουμε να προσφέρουν υπηρεσίες, έτοιμους, στη Γερμανία. Είναι δυνατόν; Όχι μόνο πήραν τα πάντα μέσα από τα μνημόνια, αλλά επενδύουμε εμείς σε ανθρώπινο έμψυχο υλικό - γιατρούς - για να πάνε να προσφέρουν δωρεάν, όσο αφορά την εκπαίδευσή τους, στο γερμανικό δημόσιο ιατρικές υπηρεσίες. Και αυτό το θεωρούν έξοδο από τα μνημόνια. Το θεωρούν ότι η Ελλάδα έγινε μια κανονική χώρα. Ότι είμαστε πάλι στο σκληρό πυρήνα της ευρωζώνης. Είμαστε πάλι μια θωρακισμένη οικονομία. Αυτές τις ανοησίες. 

Ακριβώς αυτά που λέγανε λίγο πριν το κραχ του 2009 - 2010. Θυμάστε; Tα περί θωρακισμένης οικονομίας, θωρακισμένες τράπεζες, σκληρός πυρήνας της ευρωζώνης, οι αρλούμπες του Σημίτη; Τα θυμόμαστε όλα αυτά; Τα ίδια λένε και τώρα. Για σκεφτείτε όταν πτωχεύσαμε λίγο μετά από εκείνη την περίοδο, Γιατί πτώχευσαμε; Είχαμε ένα εισόδημα γύρω στα 220. Αφήστε τα πολλά μηδενικά, με μπερδευόμαστε. Είχαμε ένα εισόδημα 220 και είχαμε ένα χρέος 300 και πτωχεύσαμε. Τώρα; το 220 έχει γίνει 192. Και το χρέος των 300 είχε γίνει 400. Προσθέστε σε αυτό τα κόκκινα δάνεια. Προσθέστε το ιδιωτικό χρέος, που μαζί με το δημόσιο πάει 700 δισ. Είμαστε πιο πτωχευμένοι από ποτέ. Αλλά, όσο Νέα Δημοκρατία, ΠΑΣΟΚ και ΣΥΡΙΖΑ λένε ναι στην λεηλασία που ωφελεί τους ξένους ολιγάρχες. Χρηματιστές, funds και τους Έλληνες συμμέτοχους τους. Βεβαίως, το κρύβουν και υπάρχει πιο εύκολος τρόπος να το κρύψεις; πως το κρύβουν; στα χρόνια του Μητσοτάκη προσθέσανε γύρω στα 50 δισεκατομμύρια νέο χρέος. 50 δισ. Για σκεφτείτε το αυτό: 50 δις νέο χρέος - σε μια χώρα που δίνουμε, δεν δίνουμε πεντέμισι δις το χρόνο για το Εθνικό Σύστημα υγείας. Πεντέμισι, Εθνικό Σύστημα Υγείας, αλλά τόσο περίπου για την παιδεία, άντε 11 μαζί 12; 50 χρέος.

Mην ξεχάσουμε και ένα άλλο χρέος. Ξέρετε ότι αυτή η κυβέρνηση έχει δεσμευτεί ότι θα δώσει στα αρπακτικά ταμεία του Ηρακλή, minimum, ελάχιστο 23 δισεκατομμύρια εάν δεν βγάλουν κέρδη; Έρχονται τα αρπακτικά από το Delaware, λεηλατούν, θα βγάλουμε γύρω στα 70 δις. Είναι ο υπολογισμός δικός μας, στο εξωτερικό, από αυτή τη χώρα. Από αυτή τη χώρα θα βγάλουν άλλα 70 δις και θα τα πάνε στο εξωτερικό. Και τους έχουμε εγγυηθεί ότι «Παιδιά, αν δεν βγάλετε τουλάχιστον 23 δις, εμείς θα σας τα δώσουμε». Δεν τα έχουμε. Άρα θα τα δανειστούμε. Από ποιόν; Από την τρόικα. Από την Ευρωπαϊκή Κεντρική Τράπεζα, Από ποιον άλλο; Για να δώσουμε στα αρπακτικά, στο Delaware. Κοιτάξτε, εάν οι οπαδοί της νέας δημοκρατίας, η συντριπτική πλειοψηφία που δεν είναι έχοντες και κατέχοντες. Λαϊκοί άνθρωποι είναι, γνώριζαν τι κάνουν οι δικοί τους, εις βάρος τους, θα είχαν ξεσηκωθεί. Δεν το γνωρίζουν. Γιατί; γιατί οι ίδιοι οι άρπαγες έχουν τα μέσα μαζικής εξαπάτησης. Και τι τους λένε τα μέσα μαζικής εξαπάτησης; Κάθε φορά που εμείς βγαίνουμε και λέμε για τα 23 δις αυτά; Ο Βαρουφάκης ηχογραφούσε το eurogroup, είναι αναξιόπιστος. Όταν ακούνε για το χρηματιστήριο ενέργειας, εμάς να μιλάμε για το πώς ο Βαρδινογιάννης, ο Λάτσης, ο Περιστέρης, ο Μυτιληναίος, η CVC βάζουν το χέρι βαθιά στην τσέπη για να σας γδύσουν κυριολεκτικά.

Όταν εμείς παραθέτουμε ακριβώς τη διαδικασία που το κάνουνε και λέμε τι θα πρέπει να γίνει διαφορετικά, ένα 5% πάνω από το μέσο κόστος παραγωγής και διανομής της ενέργειας, τίποτα παραπάνω. Ο βαρουφάκης θα σας κλείσει τις τράπεζες και θα σας πάρει τις καταθέσεις και θα τις κάνει δήμητρα από ευρώ. Με άλλα λόγια, μια μαύρη προπαγάνδα. Παλιά η δεξιά έλεγε τι έλεγε, θα σας πάρουμε τα σπίτια. Εμείς οι Κομμουνιστές ήρθαν τα funds στα δικά τους και πήραν τα σπίτια του κόσμου. Λέγανε, όπως λένε τώρα για τις καταθέσεις, ο Βαρουφάκης θα σας πάρει τις καταθέσεις, ποιες καταθέσεις; 7 στους 10 Έλληνες δεν έχουν καταθέσεις, έχουν λιγότερα από 1000 € στην τράπεζα. Φροντίσατε να τις πάρετε εσείς τις καταθέσεις; 

Τους επιβάλλετε τόσα χρόνια να ζουν απο οτι απόθεμα από αποθεματικό είχανε αποταμιεύσεις είχανε έχετε μια ΑΑΔΕ ανεξάρτητη αρχή δημοσίων εσόδων την εφορία η οποία μπαίνει σήμερα καθημερινά και κάνει δεκάδες χιλιάδες κατασχέσεις από υποτιθέμενα. Ακατάσχετους λογαριασμούς, συντάξεις, μισθούς, χρήματα τα οποία θέλουν έχουν είναι απαραίτητα για να ζήσουν οι άνθρωποι τους καταθέσεις. Έτσι, στο μακρύ χέρι της ΑΑΔΕ ξέρετε ότι είμαστε η μοναδική χώρα στον κόσμο που το κράτος δεν ελέγχει τις εφορίες; Γιατί δεν είναι μόνο το Υπερταμείο αυτό το Α μπροστά στο Ααδε, το πρώτο από τα 2 α. Το δεύτερο είναι αρχή. Τέλος είναι, αλλά τέλος πάντων το πρώτο είναι ανεξάρτητη αρχή. Σιγά μην είναι ανεξάρτητη ΑΑΔΕ. Ελέγχεται πλήρως, όπως και το Υπερταμείο από τους δανειστές από τους ξένους κατακτητές. Είναι ανεξάρτητη από τη Βουλή των Ελλήνων από το ελληνικό κράτος. Αυτή τη στιγμή η ελληνική κυβέρνηση, έστω και του Κυριάκου Μητσοτάκη. Δεν ελέγχει την Ααδε το λογισμικό της Ααδε, δεν το ελέγχει πιερρακάκης; Ρωτήστε τον. Δεν ξέρει καν ποιος το έγραψε, ποιος έχει τα κλειδιά του ξέρει. Φανταστείτε υπάρχει μια εταιρεία που δεν ξέρω ποια είναι στη Silicon Valley, η οποία αυτή τη στιγμή έχει όλα τα στατιστικά στοιχεία, όλα τα φορολογικά στοιχεία των ελλήνων πολιτών που να πατήσει ένα κουμπί, η ελληνική κυβέρνηση όποια και να είναι αυτή; Παύει να έχει πρόσβαση στα φορολογικά στοιχεία των Ελλήνων και των Ελληνίδων. Μπανανία χώρα υπό ουσιαστική κατοχή.

Όταν εμείς μιλάμε για ρήξη, δεν μιλάμε για ρήξη ελαφρά τη καρδία ότι θέλουμε να κάνουμε ρήξη. Ξυπνήσαμε μια μέρα και λέμε πια μια ρήξη παιδιά, τι λέτε; Όχι, είναι προαπαιτούμενο για να γίνει βιώσιμη Αυτή η χώρα για να μη χάνουμε τα παιδιά μας για να συνεχίζεται η ερημοποίηση αυτού. Του ιερού τόπου σε αυτή τη γωνιά της νοτιοανατολικής Μεσογείου. Σε αυτή τη γωνιά της Ευρώπης. Μας λένε ρήξη με την Ευρώπη. Έχετε πάρα πολύ κακή ιδέα για την Ευρώπη, κυρίες και κύριοι που το λέτε αυτό; Όταν κάνουμε ρήξη. Το 15. Με το Σόιμπλε έκανα ρήξη με την Ευρώπη. Ο Σόιμπλε είναι η Ευρώπη, εσείς δεν είστε η Ευρώπη; είναι ο Σόιμπλε η Ευρώπη ο οποίος είχε ένα σκοπό. Να φέρει τη λιτότητα κόντρα. Στα συμφέροντα των γερμανών εργαζομένων. Εδώ ήταν ένα εργαστήρι, ξεκίνησαν εδώ τις πολιτικές λιτότητας για να τις πάνε στην Ιρλανδία, να τις πάνε στην Πορτογαλία, να τις πάνε στην Ισπανία, Ιταλία, Γαλλία για να καταλήξουν στη Γερμανία, όπως και κατέληξαν σήμερα η γερμανική. Εργατική τάξη είναι σε πολύ χειρότερη μοίρα από ότι πριν από 20 χρόνια βοήθησαν οι πολιτικές που. Εφαρμόστηκαν εδώ. Χτίστηκαν εδώ, οικοδομήθηκαν εδώ για να εξαχθούν εκεί. Εμείς κάνουμε ρήξη με όλους όσους καταστρέφουν την Ευρώπη. Εμείς κάνουμε ρήξη με όσους βάζουν στο επίκεντρό τους τον γερμανικό λαό, το γαλλικό λαό, το λαό της Πορτογαλίας, ακόμη και της Βρετανίας που έχει φύγει από την Ευρωπαϊκή Ένωση. Γιατί εμείς δεν καταλαβαίνουμε από αυτές τις διαφοροποιήσεις; Εμείς είμαστε διεθνιστές επειδή είμαστε πατριώτες και είμαστε πατριώτες επειδή είμαστε διεθνιστές. 

Οι εξορύξεις σας αγγίζουν εδώ πολύ. Γιατί το πανέμορφο Ιόνιο πέλαγος, αν γίνουν αυτές οι εξορύξεις, θα πάψει να είναι πανέμορφο. Όλο το οικοσύστημα. Το οποίο έχει δημιουργήσει αυτό τον ευλογημένο τόπο. Βρίσκεται υπό διωγμό. Εγώ πιστεύω ότι δεν θα γίνουν οι εξορύξεις. Γιατί στόχος τους είναι, όπως και με τα αρπακτικά ταμεία, να δημιουργήσουν κέρδη από το τίποτα. Αλλά αυτό δεν σημαίνει ότι δεν πρέπει να είμαστε έτοιμοι να σταματήσουμε κάθε τρυπάνι όπου αυτό πάει να τρυπήσει τη γη για να βγάλει στην επιφάνεια ορυκτά καύσιμα από τα οποία εμείς δεν πρόκειται ποτέ να κερδίσουμε τίποτα. Μόνο ο πλανήτης θα επιβαρυνθεί με αυτά γιατί είσαι, μην κάνετε το λάθος να νομίζετε εδώ, έστω τρυπάμε εδώ και βρίσκουμε τεράστια ποσότητα φυσικού αερίου. Μακάρι να μη γίνει ποτέ έτσι και έρχεται η Exxon Mobil και το παίρνει όλο. Τεραστια ποσα Δισεκατομμυρια τι θα παρετε; Εσεις νομιζετε; Μου επιτρέψεις να πω την τύφλα σας τίποτα απολύτως. Δεν θα πάρετε, θα τα πάρει η Exxon Mobil μα θα μου πείτε, δεν μπορεί θα πληρώσει κάτι η Exxon Mobil, το ελληνικό Δημόσιο; Βεβαίως, σύμφωνα με τις κυρώσεις, θα πληρώσει 11% των κερδών. Όχι της Exxon Mobil Της Exxon Mobil Hellas, άλλη εταιρεία αυτή θυγατρική, η Exxon Mobil Hellas ξέρετε πόσα κέρδη θα έχει; Μηδέν. Μηδέν. Η Exxon Mobil Hellas. Ότι έσοδα και να χει θα μαγειρέψουν τα λογιστικά του βιβλίου τα έξοδά τους να είναι ίσο με ίσα με τα έσοδά τους. Πώς μπορούν να το κάνουν αυτό έστω ότι έχουν ένα κέρδος 10 δισεκατομύρια η Exxon Mobil Hellas. Θα πουλήσει ένα παλιόχαρτο η Exxon μαμά από τις Ηνωμένες Πολιτείες στην Exxon Hellas που θα το κοστολογήσουμε 10 δισ. Θα υπολογιστεί στο κόστος της Exxon Ηellas μηδέν κέρδη το 11% 12% του μηδέν ποιο είναι; Μηδέν. αυτό θα πάρετε εσείς, εσείς θα πάρετε μόνο την τρύπα, την καταστροφή του περιβάλλοντος, την καταστροφή της γης, την κλιματική αλλαγή και εκείνοι θα πάρουν τις προσόδους όπως πεαίρνουν με τα κόκκινα δάνεια σας με τα χρηματιστήρια ενέργειας, Βλέπετε; Ότι. Δεν είναι μόνο πολλά τα λεφτά. Αλλά είναι και ένα πακέτο το οποίο αποτελείται από μια σειρά από εργαλεία του κακού. 

Τι είναι τα κόκκινα δάνεια; Είναι οι εξορύξεις, είναι το χρηματιστήριο ενέργειας είναι το Υπερταμείο. Είναι τα συμβόλαια με ΣΔΙΤ, όπου δείτε ΣΔΙΤ, ξέρετε τι σημαίνει, λέει σύμπραξη δημόσιου ιδιωτικού τομέα, καμία σύμπραξη. Η άλωση του δημοσίου είναι από τον ιδιωτικό. Τι κάνει το δημόσιο στο πλαίσιο του ΣΔΙΤ Ένας εργολάβος; Μια εταιρεία. Παίρνει ένα έργο. Το κράτος του εξασφαλίζεται κέρδη. Κι αν έχεις ζημιές, τα φορτώνει σε σας. Αυτό είναι οι ΣΔΙΤ και αυτο Επειδη ειναι σιγουρο κερδος δεν ειναι κατι καπιταλιστικό κέρδος. Ο καπιταλιστής υποτίθεται παίρνει ένα ρίσκο. Αυτοί δεν παίρνουν κανένα ρίσκο, αμα του εγγυάται το δημόσιο τα κέρδη. Ξέρετε τι κάνει μετά το Πακετάρει αυτό; Το κάνει ένα χρηματιστηριακό προϊόν και το πουλάει μετά στο εξωτερικό να κι άλλοι άρπαγες οι οποίοι πίνουν τη σαμπάνια τους στο όνομα των κορόιδων της Ελλάδας. 

Λοιπόν, οι Έλληνες και οι Ελληνίδες δεν είμαστε πια κορόιδα ξαναβάλαμε το ΟΧΙ στη Βουλή. Το 2019 τώρα θα το βάλουμε ενισχυμένο. Και δεν θα το βάλουμε μόνο ενισχυμένο. Είναι μεγάλη χαρά. Το γεγονός ότι δεν είμαστε πια σκέτο Μέρα 25. Αλλά έχουμε μαζί μας. Όπως αναφέρθηκε στην εισαγωγή. Συντρόφους και συντρόφισσες από μια σειρά από κινήσεις, είτε είναι οικολογικές κινήσεις, είτε είναι κινήσεις κοινωνικές είτε έχουν να κάνουν με την υγεία είτε είναι. Κινήσεις για συγκεκριμένα θέματα όπως τα κόκκινα δάνεια και οι πλειστηριασμοί. Είτε είναι οργανώσεις, κόμματα όπως η λαϊκή ενότητα που οι δρόμοι μας χώρισαν το 2015, αλλά ξαναβρέθηκαν, συνέκλιναν και έτσι αποδεικνύουμε φίλες και φίλοι. Ότι η ενότητα της αριστεράς είναι δυνατή, ότι το μόνο που χρειαζόμαστε. Είναι. Να μην εχουμε αποστασιοποιηθεί μεταξύ μας στη βάση αρχών. Δεν ξεπουλήσαμε ούτε της λαϊκής ενότητας, ούτε εμείς αφήσαμε υπουργεία και αυτοκίνητα πίσω μας και ξαναμπήκαμε, γίναμε κομμάτι του κοινωνικού ιστού για να παλέψουμε για το ΟΧΙ που πρόδωσε η ηγεσία του ΣΥΡΙΖΑ εκείνο το βράδυ. Το βράδυ που ελληνικός λαός με εκείνο το 62% έγραψε ιστορία στην παγκόσμια ιστορία της αριστεράς, μια ιστορία που εμείς θα την τιμήσουμε και θα την αναδείξουμε και θα την ξαναπάμε και στο εξωτερικό. Μάλιστα, αφού την ενισχύσουμε ακόμα περισσότερο στη Βουλή των Ελλήνων, στη Βουλή των Ελλήνων. 

Οι εκλογές αυτές; Θα είναι καλές εκλογές για το Μέρα, 25 συμμαχία για τη ρήξη δεν υπάρχει καμία αμφιβολία αυτό για αυτό τους έχετε τους βλέπετε σκυλιάσει. Είναι απίστευτες οι επιθέσεις που κάνουμε σε σημείο που πλέον γελάμε το διασκεδάζουμε σήμερα. Τι ανοησία ή πάρε παράδειγμα; Το είπα και πριν. Μητσοτάκης, πόσες δήμητρες το σουβλάκι; Εμείς δεν έχουμε τη φαντασία που έχει ο Μητσοτάκης. Γιατί όταν μητσοτάκης με τον πιερρακάκη φτιάχνουν το fuel pass και φτιάξανε το market pass, εμείς δεν σκεφτήκαμε να πούμε στη Βουλή. Δεν μου λέτε πόσους πιερρακάκηδες θα κοστίζει το λίτρο τη βενζίνη ή το πακέτο τα μακαρόνια δεν το σκεφτήκαμε αυτό το πράγμα. Δεν μας πέρασε από το μυαλό. Πρέπει να πω ότι έχουν μεγαλύτερη φαντασία από εμάς όταν πρόκειται για να διαστρεβλώνουν, γιατί ο Γκέμπελς είναι στο DNA τους. Εμείς. 

Μιας και είπα για το δήμητρα να πω και δυο κουβέντες για αυτό, έτσι δεν είναι; Είναι τόσο μεγάλη χαρά να μιλάμε για το δήμητρα γιατί; Το παρουσιάζουν τα μέσα εξαπάτησης. Σαν πυροτέχνημα. Του Μερα 25 του Βαρουφάκη τώρα πριν πριν από τις εκλογές. Ήταν στο προεκλογικό μας πρόγραμμα το 2019. Υπάρχει άρθρο στους Φαϊνάνσιαλ Τάιμς το 2015. Τότε εκείνες τις δύσκολες εποχές τον Ιούνιο, που σχολιάζει το δικό μου πρόγραμμα. Του παράλληλου εξωτραπεζικού συστήματος πληρωμών που θα χτιζόταν πάνω στα ΑΦΜ που είναι ουσιαστικά. Η μαγιά για το Δήμητρα και το σχολιάζουν στην Financial Times, Όχι ακριβώς μια αριστερή φυλλάδα. Το σχολιάζουν και λένε ότι είναι μια πάρα πολύ καλή ιδέα. Παρεπιπτόντως, άμα θέλουνε να μοιραστώ και το άρθρο να το δείτε. Είναι πολύ παλιά ιδέα. Είμαστε περήφανοι γι αυτή την ιδέα, είναι το μέλλον των ψηφιακών συναλλαγών. Είναι ένα σύστημα το οποίο όταν έχεις κεντρική τράπεζα, όπως έχει η Αμερική, η Βρετανία, η Σουηδία, η Ελβετία, Ιαπωνία. Η Δανία. Όταν έχεις κεντρική τράπεζα αυτό το σύστημα; Ψηφιακών δημόσιων, ψηφιακών, δωρεάν συναλλαγών. Το χτίζεις πάνω στην στα θεμέλια στη υποδομή της κεντρικής σου Τράπεζας, στην ψηφιακή υποδομή της κεντρικής τράπεζες. Αυτό κάνουν αυτή τη στιγμή οι Βρετανοί. Χτίζουν ένα λεγόμενο. Ψηφιακό νόμισμα της Κεντρικής τράπεζας CBTC λέγεται στα αγγλικά. Το ίδιο κάνουν οι Κινέζοι το έχουν ήδη κάνει, έχουν 135 εκατομμύρια αυτή τη στιγμή που μιλάμε 135 εκατομμύρια λογαριασμούς. Οι πολίτες της Κίνας αλλά και ξένοι που κάνουν συναλλαγές στην Κίνα, έχουν ψηφιακούς λογαριασμούς κατευθείαν. Στην Κεντρική Τράπεζα της Κίνας. Όταν έχεις Κεντρική τράπεζα, το χτίζεις στην Κεντρική Τράπεζα. Και ποιος είναι ο στόχος; Να είναι ανεξάρτητο από το τραπεζικό σύστημα, έτσι ώστε να υπάρχει μια τραπεζική κρίση. Να μην επηρεάζεται. 

Έτσι ώστε να μην σε χαρατσώνει ο ιδιώτης τραπεζίτης. Κάθε φορά που πας να πάρεις ένα μια σοκολάτα από το Περίπτερο Πας τώρα στο περίπτερο με την κάρτα σου να πάρεις μια σοκολάτα και σκοτεινιάζει το πρόσωπο του Περιπτερά γιατί ξέρει ότι θα χάσει; Όχι δεν θα βγάλει κέρδος από τη σοκολάτα που πουλάει με το ΧΑΡΆΤΣΙ που θα του χρεώσει Η Τράπεζα θα χάσει. 

Λοιπόν για αυτό χρειάζονται τα δωρεάν δημόσια συστήματα ψηφιακών συναλλαγών. Είπαμε σε χώρες που έχουν την κεντρική τους τράπεζα τα χτίζουν πάνω στην Κεντρική Τράπεζα, άμα δεν έχεις κεντρική τράπεζα τι κάνεις; Δήμητρα το χτίζεις πάνω στο Taxis Net; Έτσι ακριβώς όπως μπαίνετε στο Taxisnet, μπαίνετε να πληρώσετε ΕΝΦΙΑ, φόρους εισοδήματος, τέλη κυκλοφορίας, προσωπικούς φόρους, ΦΠΑ. Έχετε τους κωδικούς σας μπαίνετε, μεταφέρετε χρήματα από τον τραπεζικό σας λογαριασμό στο ΦΠΑ σας. Τι λέμε εμείς θα κάνουμε εμείς κάτι πάρα πολύ απλό. Κάτι που είναι ακόμα πιο απλό σε σχέση με αυτά που κάνει ο Πιερρακάκης μετά τις διάφορες πλατφόρμες. Κάθε ΦΠΑ θα έχει ένα λογαριασμό, εσείς θα έχετε ένα PIN που το έχετε ήδη δηλαδή, αλλά θα είναι ακόμα πιο απλό. Θα μπορείτε να το κάνετε και μέσα από εφαρμογή κινητού. Θα σας δώσουμε και μια κάρτα. Όπως έχετε κάρτες τραπεζικές, θα έχετε κάρτα για το δήμητρα σε ΕΥΡΩ βεβαια, ετσι στο νόμισμα που ισχύει στη χώρα, ούτε παράλληλα νομίσματα ούτε δήμητρες ε. Είναι σαν να πηγαίνει κάποιος με την κάρτα της Eurobank. Να ψωνίσει κάτι από ένα μαγαζί εδώ και δεν μου λες πόσες Eurobank Θα δώσεις για να πάρεις ένα φόρεμα, ένα καπέλο. Κλείνω πάλι την παρένθεση. Αυτό το σύστημα σου δίνει πρώτον, δωρεάν συναλλαγές. Είναι σημαντικό. Ξέρετε πως θα πληρώνουμε κάθε χρόνο ως ελληνικός λαός στους τραπεζίτες για χαράτσια για τις ηλεκτρονικές συναλλαγές 2 δισεκατομμύρια λες και είχαμε 2 δισεκατομμύρια έτσι να τους τα δώσουμε. Για κάτι το οποίο της κοστίζει μηδέν, γιατί όταν κάνεις ηλεκτρονικές συναλλαγές, το σύστημα λειτουργεί χωρίς εργασία, χωρίς τίποτα ούτε ρεύμα τους καίει τίποτα τους και το κόστος είναι μηδέν και παίρνουν 2 δισεκατομμύρια με κόστος μηδέν απίστευτο. 

Αναρωτιέστε γιατί μισούν τον Δημητρά; 2 δισεκατομμύρια θα τους κοστίσει στους τραπεζίτες και στους φίλους τους. Το πολιτικό προσωπικό, τις πολιτικές ορντινάτσες τους που τους εκπροσωπούν στη Βουλή, που είναι τα 3 μεγάλα κόμματα.

Δεύτερον, αν έχετε αυτή τη στιγμή 1000 € και τα έχετε στην εθνική, στην Alpha, στην Πειραιώς, στην Eurobnak όπου και να τα έχετε. Τι τόκο παίρνετε; Μηδέν σχεδόν 0,0 0,7% βέβαια, όταν σας δανείζουν αν σας δανείζουν είναι 8%, 10% 20% τοκογλυφικά επιτόκια έτσι; Λοιπόν, φανταστείτε να έχετε παρκάρει αυτά τα 1000 €. Στο δήμητρα στον λογαριασμό που είναι συνδεδεμένος με το ΑΦΜ σας στην Δήμητρα. Και τα έχετε για ένα χρόνο; Αυτά τα 1000 € σε ένα χρόνο θα μπορέσουν να αποπληρώσουν φόρους που χρωστάτε εσείς γιατί θα χρωστάτε φόρους; 2 πράγματα είχαν πει κάτι, Βρετανοί είναι σίγουρα στη ζωή ο θάνατος και οι φόροι. Όταν λοιπόν σε ένα χρόνο θα. Θα πρέπει να πληρώνετε φόρους αυτά τα 1000 € που έχετε βάλει εκεί θα αποπληρώνουν 1080. Αρα έχετε πάρει ένα τόκο 80 € το οποίο είναι 8%, Ποια τράπεζα σας δίνει αυτό το ποσοστό; Ένα ισοδύναμο επιτόκιο υπό τη μορφή φοροέκπτωσης και ταυτόχρονα να σκεφτείτε το άλλο, το ελληνικό δημόσιο. Θα έχει δανειστεί από σας. Ουσιαστικά αυτό σημαίνει να παρκάρεις 1000 € στο λογαριασμό του ΑΦΜ σου για ένα χρόνο θα έχεις δανείσει. Ένα χιλιάρικο στο κράτος για ένα χρόνο, άρα και το κράτος επωφελείται και δεν χρειάζεται να πηγαίνει στα αρπακτικά των αγορών γιατί κάθε φορά που πάει ο Σταϊκούρας ή ο Τσακαλώτο οποιοσδήποτε εγώ δεν λέω τον εαυτό μου γιατί εγώ δεν δανείστηκα ούτε 1 € εκείνο το εξάμηνο. Ο μοναδικός υπουργός Οικονομικών που δεν δανείστηκε εκ μέρους σας ούτε 1 €, άλλος ένας λόγος που έχουν που με αντιπαθούν και το καταλαβαίνουν τους συμπονώ και τους κατανοώ. Κάθε φορά που πάνε να δανειστούν έκδοση λέει ομολόγου. Διαβάστε στα ψηλά της Ναυτεμπορικής, της Καπιταλ στις κίτρινες σελίδες της γενικά κίτρινης Καθημερινής αλλά της πιο κίτρινες, αυτές που είναι για τα οικονομικά και θα δείτε στα πιο ετσι εξειδικευμένα άρθρα που από κάτω λέει την έκδοση του συγκεκριμένου ομολόγου την στηρίζει η JP Morgan, η Goldman Sachs, Barclays Bank και η Alpha Bank. Φιλάνθρωποι είναι; Βρε αν το κάνουνε, ξέρετε πόσα εκατομμύρια χρεώνουν για να εκδώσουν αυτά τα ομόλογα; Για να βοηθήσουν. Να στηρίξουν την έκδοση του ομολόγου στο Δήμητρα όταν έχεις βάλει 1000 € και τα κρατήσεις στον λογαριασμό σου στο ΑΦΜ σου έχεις δανείσει το κράτος δωρεάν το κράτος σου επιτρέπει να κάνεις συναλλαγές, δωρεάν εσύ το δανείζεις δωρεάν. Παιρνεις και Ενα επιτοκιο. Το οποίο είναι ισοδύναμο με μια φοροέκπτωση είναι ένα εξαιρετικό σύστημα. Θα έπρεπε να το έχει κάθε χώρα της ευρωζώνης, η οποία θέλει να επιβιώσει με περισσότερες ανάσες με περισσότερες δυνατότητες κοινωνικής πολιτικής, με λιγότερο χαράτσωμα των πολιτών εντός του ευρώ. Αυτό είναι ένα σύστημα για να αναπνέουμε καλύτερα εντός του ευρώ. Δεν θα το ακούσετε αυτό από τα κανάλια της συμφοράς. Τώρα εμείς έχουμε ένα κακό συνήθειο.

Εμείς λέμε την αλήθεια στον κόσμο. Εμείς δεν λέμε ότι οι τράπεζες είναι θωρακισμένες. Οι τράπεζες είναι φτιαγμένες για να μην είναι ασφαλείς. Το καταλαβαίνετε αυτό. Όταν οι αποταμιεύσεις που έχουν μέσα έχουν ήδη δανειστεί, έχουν ήδη φύγει. Προφανώς ένα bankrupt σημαίνει κατάρρευση της Τράπεζας. Εδώ κατέρρευσε η Credit Swiss, η κραταιότατη, Ελβετική Τράπεζα. Λένε εδώ οι δικοί μας, τι είναι αυτά που λες Γιάννη; Παίζεις με τις καταθέσεις καταθέσεις του κόσμου λες στον κόσμο ότι δεν είναι ασφαλείς οι τράπεζες; Μα είναι δυνατόν έχουν υψηλή κεφαλαιοποίηση; Υψηλή κεφαλαιοποίηση Ξέρετε ποια τράπεζα είχε την υψηλότερη κεφαλαιοποίηση στην Ευρώπη τον Ιανουάριο που πέρασε η Credit Swiss; Δεν βοηθάει υψηλή κεφαλαιοποίηση, Άμα είναι να αρχίσει το bankrupt. Έχει τελειώσει η ιστορία. Και βέβαια η Ελβετία έχει και έναν κραταιό κράτος. Πάμπλουτο έχει μια κεντρική τράπεζα που τυπώνει όσα ελβετικά φράγκα θέλει και τη σώσαμε. Δεν σώσανε, κατέρρευσε, τη δώσανε πακέτο στην UBS, αλλά οι καταθέτες δεν έχασαν τα χρήματά τους. Εδώ το ελληνικό δημόσιο. Το οποίο υποτίθεται ότι εγγυάται τις καταθέσεις των Ελλήνων, αυτές που υπάρχουν μέχρι 100.000 τον έναν το λογαριασμό δεν έχει το ελληνικό δημόσιο να τα δώσει αν γίνει ένα κραχ τραπεζικό, δεν έχει να δώσει αυτά τα οποία έχει εγγυηθεί στους έλληνες πολίτες. Και δεν έχει κεντρική τράπεζα να τα τυπώσει. Ελέω της Φρανκφούρτης είμαστε ελέω της Λαγκάρντ. Χρεοδουλοπαροικίας το ανάγνωσμα είμαστε και εμείς το λέμε ξεκάθαρα. 

Το καλό που έχει το δήμητρα, πέραν από αυτά που ήδη είπα, είναι ότι σε περιπτώσεις τραπεζικής κρίσης το σύστημα συνεχίζει να δουλεύει, γιατί δεν εξαρτάται από τις τράπεζες. Αυτή είναι η ομορφιά του ότι είναι εντελώς ανεξάρτητο από τις τράπεζες και είπαμε και παραπάνω εάν η τραπεζική κρίση στην οποία αναφερόμαστε δεν είναι τυχαία, αλλά είναι ηθελημένη όπως ήταν το 2015 που ο Μάριο Ντράγκι έκανε τα πάντα για να δημιουργήσει συνθήκες τραπεζικής κρίσης εδώ. Για να δημιουργήσει ασφυξία σε έναν λαό που του λεγε όχι στην περικοπή του ΕΚΑΣ, όχι στη δημιουργία του χρηματιστηρίου ενέργειας αυτών των 3 χηνών που γεννούν τα χρυσά αυγά για τις ολιγαρχίες. Και λέμε το Δημητρα. Μέσα σε όλα τα καλά που έχει τα προτερήματα έχει και το προτέρημα ότι αν χρειαστεί να φτιάξουμε δικό μας νόμισμα, ο μη γένοιτο. Μειώνει το κόστος της μετάβασης και μου λένε. Μιλάς για νέο νόμισμα, εθνικό. Είναι εθνοπροδοσία να σκέφτεσαι καν, δεν μου λέτε εσείς πιστεύετε ότι η γερμανική κυβέρνηση, η γερμανική Κεντρική Τράπεζα η Bundesbank δεν έχει σχέδιο μετάβασης στο μάρκο; Δεν είπε ότι θέλει να πάει στο μάρκο. Είναι σαν να λες στον Υπουργό Εθνικής Άμυνας. Έχεις σχέδιο για το τι θα γίνει αν η Τουρκία μπει στο Καστελόριζο; Και σου λέει ναι και τοy πεις δεν ντρέπεσαι λίγο πολεμοκάπηλε σχεδιάζεις στον πόλεμο αυτό μας λένε μας. Είναι σαν να πας στον πυροσβέστη και να του λες ότι παίζει με τη φωτιά. Όχι, δεν παίζει με τη φωτιά. Έχει σχέδιο για την κατάσβεση της πυρκαγιάς αν γίνει η πυρκαγιά δεν είναι ο πυροσβέστης που θα τη βάλει.

Aυτά βέβαια δεν θα τα ακούσετε από τα μέσα μαζικής εξαπάτησης. Ξέρετε γιατί οι ολιγάρχες, οι συγκεκριμένοι να μην ξαναπώ τα ονόματά τους άλλη μια φορά; Αηδιάζω. Αυτοί οι συγκεκριμένοι κύριοι και είναι όλοι κύριοι, έτσι δεν υπάρχει καμία κυρία. Αυτοί οι κύριοι; Είναι αυτοί που ηγούνται. Όλο αυτό του φαγοποτιού που γίνεται εις βάρος σας της λεηλασίας. Και πως; Αυτό το φαγοπότι αναπαράγεται συστηματικά με το φόβο αν πας και πεις οτιδήποτε, ακόμα και πράγματα με τα οποία συμφωνούν της νέας δημοκρατίας. 

Παράδειγμα, λες ρε παιδιά, μισό λεπτό εγώ το έχω κάνει γιατί έχω συζητήσει με συναδέλφους της Νέας Δημοκρατίας στη Βουλή. Τι λέω; Πιστεύετε ότι η 100% προπληρωμή φόρου των μαγαζιών συνάδει με τη βιωσιμότητα των μαγαζιών της ελληνικής ιδιωτικής οικονομίας; Εσείς είστε Φιλελεύθεροι, εσείς υποτίθεται τα πάτε καλά με τους εμπόρους; Πάτε και τους λέτε ότι η 100% προπληρωμή φόρου. Είναι στο εθνικό συμφέρον και στο συμφέρον τους Όχι βέβαια είναι πια παραδεκτό, απαράδεκτο. Σου λένε τότε γιατί το κάνουν, δεν μας αφήνουν ποιοι δεν μας αφήνουν; Η τρόικα. Μα την τρόικα δεν την διώξατε, δεν έφυγε; Έλα τώρα  μεταξύ μας τα λέμε Γιάννη. Και το επόμενο ποιο είναι το παρασύνθημα; Εάν το κάνουμε, θα μας κλείσουν τις τράπεζες. Εκείνοι το λεν, εκείνοι το λένε, αλλά αν έχεις σχέδιο. Για το τι θα γίνει αν σου κλείσουν στις τράπεζες είσαι προδότης. Γιατί αυτούς τους ενδιαφέρει να μην αλλάξει τίποτα, να συνεχίσει λεηλασία Αυτή είναι η εντολή που έχουν από τα αφεντικά τους, από τους μετόχους της Μητσοτακικής Α Ε. Ας είμαστε ξεκάθαροι. Κλείνοντας την ομιλία μου, φίλες και φίλοι, συνοδοιπόροι συντρόφισσες, σύντροφοι. 

Ως στόχος μας είναι η πάταξη της μητσοτακικής Α Ε, αλλά όχι μόνο της Μητσοτακικής Α Ε, αλλά και των μετόχων της Μητσοτακικής Α Ε που είναι ολιγάρχες. Ψήφος στο μέρα 25, συμμαχία για τη ρήξη είναι ψήφος για την πάταξη της Μητσοτακικής Α Ε και των μετόχων της ψήφος για τα άλλα μνημονιακά κόμματα, τα οποία μιλάνε για προοδευτική διακυβέρνηση. Στόχος τους ποιος είναι; Τους Βλέπετε; Δίνουν διαπιστευτήρια στους μετόχους της Μητσοτακικής Α Ε. Ακούσατε τον Λάτση να ευχαριστεί τον κύριο Τσίπρα; Για το Ελληνικό που του παρέδωσε. Δίνουν διαπιστευτήρια στους μετόχους της Μητσοτακικής Α Ε και τι τους λένε; Η δική μου Α Ε θα είναι καλύτερη. Αφήστε με να φτιάξω μια δική μου δεν Θα την πω Α Ε μπορεί να είναι ΕΠΕ. Εταιρεία περιορισμένης ευθύνης, όχι ανώνυμη εταιρεία, να είναι λαϊκή εταιρεία. Εγώ θα φροντίσω τα συμφέροντα σου το ίδιο καλά με τη Μητσοτάκης Α Ε. Άσε με να το κάνω με προοδευτικό πρόσημο. 

Αυτή είναι η βασική αρχή του ναζισμού ότι όλοι είναι ίδιοι. Η βασική αρχή του ναζισμού. Ο μεγαλύτερος εχθρός της δημοκρατίας. Και μιας και είχαμε ένα τέτοιο; Κρούσμα μόλις τώρα εδώ επιτρέψτε μου να πω και μια κουβέντα για το κόμμα Κασιδιάρη. Εγώ νιώθω ντροπή που υπήρξε Χρυσή Αυγή στη Βουλή των Ελλήνων και των Ελληνίδων. Νιώθω ντροπή που στις δημοσκοπήσεις το Κόμμα Κασιδιάρη πάει ψηλά, αλλά σύντροφοι συντρόφισσες, συνοδοιπόροι, φίλες και φίλοι. Θα πέσουμε στην παγίδα των Ναζί; Θα πέσουμε στην παγίδα, να τους ηρωοποιήσουμε μέσα από ακρωτηριασμό της δημοκρατίας. Μέσα από τροπολογίες που τελικά θα γυρίσουν εναντίον του Κομμουνιστικού Κόμματος Ελλάδας εναντίον των κομμουνιστών αργότερα και εναντίον ημών. Εμείς δεν θα ακρωτηριάσουμε τη δημοκρατία για να τη σώσουμε από αυτούς που θέλουν να την ακρωτηριάσουν. Εμείς θα συντρίψουμε τους Ναζί στους δρόμους, στους μαζικούς χώρους, στις κάλπες, σε κάθε ραχούλα της χώρας, σε κάθε γειτονιά, σε κάθε στενό, σε κάθε πόλη, σε κάθε χωριό. 

Ο αγώνας θα είναι μακρύς, έχουμε 2 εκλογές, μην έχετε καμία αμφιβολία. Θα υπάρξει δεύτερη γιατί τα 2 μεγάλα κόμματα τα 3 ακόμα απλά το τρίτο δεν είναι μεγάλο. Τα μνημονιακά κόμματα. Δεν θέλουν την απλή αναλογική ακόμα και ο ΣΥΡΙΖΑ που την ψήφισε, γιατί αν ήθελε δεν θα χρησιμοποιήσει αυτό το αισχρό. Επιχείρημα περί κυβέρνησης ηττημένων. Τι σημαίνει κυβέρνηση ηττημένων, όταν πιστεύεις στην απλή αναλογική; Αν έχεις 151 βουλευτές και έχετε φτιάξει κυβέρνηση, είστε οι νικητές σύμφωνα με την απλή αναλογική. Αλλά για να υπάρξει αυτό πρέπει να υπάρξει ένα μίνιμουμ κοινό πρόγραμμα. Πρέπει να υπάρξει ένα ένα κοινό μέτωπο λαϊκό, να στηρίξει μια κυβέρνηση προοδευτική που θα πάει κόντρα στην ολιγαρχία, αλλά δεν τους ενδιαφέρει να πάνε κόντρα στην ολιγαρχία. Θέλουν να γίνουν πάλι οι πρωθυπουργοί και υπουργοί. 

Εμείς δεν θέλουμε να γίνουμε πρωθυπουργοί και υπουργοί, θέλουμε να κερδίσουμε την εξουσία για να την παραδώσουμε στον ελληνικό λαό. Μέσα από διαβουλεύτικα συμβούλια κληρωτών και εκλεγμένων πολιτών μέσα από την κοινωνικοποίηση των μέσων παραγωγής μέσα από την κοινωνικοποίηση του πλούτου που σήμερα την απόσπάει η ολιγαρχία και την πηγαίνει στα Κέιμαν Άϊλαντς. Σας ευχαριστώ πάρα πολύ. Έχουμε 2 εκλογές σε ένα μήνα πάλι εδώ γιατί ο μεγαλύτερος αγώνας θα είναι η Δεύτερη Κυριακή περίπου στις 2 Ιουλίου. Σας ευχαριστώ πάρα πολύ παρακαλώ τους υποψηφίους. Του νομού μας να έρθουν εδώ. Να τους διαβάσουμε τα ονόματα, ένα ένα. Γιατί η επανάσταση, Η αλλαγή. Η ρήξη ξεκινάει στον τόπο μας. Λίτσα αλεξάκη. η μεγάλη μου συντρόφισσα. Ευαγγελία έτσι αλλά λίτσα. Βήτος Αρμενιακος Σπυριδων Γεια σου Βήτο. Ιωσήφ Γεωργάτος. Γεια σου Ιωσήφ καλώς ήρθες στον αγώνα. Ο άλλος συνήθης ύποπτος, ο Βασίλης Καταδίας, Γεια σου Βασίλη. Και η Αγγελίνα Κοντινή, έλα Αγγελίνα μας. Αυτοί εδώ αυτές εδώ θα δώσουν τον αγώνα σε κάθε χωριό της Κέρκυρας, της περιοχής. Θα δώσουν τον αγώνα με χαμόγελο Γιατί είναι ιερή υποχρέωση. Όλων μας όλων μας να δώσουμε αυτό τον αγώνα και να τον χαρούμε γιατι η χαρά είναι επαναστατική, όπως και η αλήθεια. Χαρά και αλήθεια είναι επαναστατικές έννοιας που εμείς τις αγκαλιάζουμε. Σας τους παραδίδω. Ευχαριστώ πάρα πολύ σε ένα μήνα, πάλι εδώ. 