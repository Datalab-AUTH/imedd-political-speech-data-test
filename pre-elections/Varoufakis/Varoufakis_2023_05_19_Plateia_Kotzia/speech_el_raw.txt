Συντρόφισσες και σύντροφοι, φίλες και φίλοι, ρομαντικοί ανυπάκουοι, ανυπότακτοι ρεαλιστές, συνοδοιπόροι και συναγωνιστές. Μαζί με τον συντροφικό χαιρετισμό του Τζέρεμι Κόρμπιν, μαζί με τον Αντριέν Κλουέν, που ήταν εδώ στην εξέδρα μεταφέροντας τη συγκινητική στήριξη στο Μέρα 25 Συμμαχία για τη ρήξη της Ανυπότακτης Γαλλίας του κόμματος, του συνοδοιπόρου Ζαν Λουκ Μελανσόν. Μαζί με τη στήριξη που σας μεταφέρω,  μετά από παράκληση του Προέδρου του Μεξικού Αντρές Μανουέλ Λόπες Ομπραδόρ και του κόμματός του Μορένα. Μαζί με την αγάπη και τις ευχές ενός άλλου παλιόφιλου πολλών από εσάς και εμού, του Ραφαήλ Κορέα, της Ναόμι Κλάιν, του καρδιακού μας συντρόφου και φίλου Νόαμ Τσόμσκι, της Έλτσε Τεμελκουράν, του Μπράιν Ινο που έχει γράψει το μουσικό θέμα σε καθένα από τα βίντεο μας, του Ρότζερ Γουότερ. Και όλων των συνοδοιπόρων μας του Μέρα25 πανευρωπαϊκά, της Προοδευτικής Διεθνούς που απαριθμεί 200 εκατομμύρια μέλη από όλο τον πλανήτη. Μαζί με όλα αυτά τα μηνύματα, απόψε έχω καθήκον να μεταφέρω εδώ, στην Αθήνα μας, σε εσάς που στήσατε την αποψινή γιορτή του αγώνα, της ρήξης και της ανατροπής. Να σας μεταφέρω το μήνυμα του αγώνα του καλού από όλες τις γωνιές της Ελλάδος μας. Απ όπου κι αν περάσαμε σε αυτό το προεκλογικό οδοιπορικό. Από τη Ρόδο και την Ξάνθη ως την Αλεξανδρούπολη. Από τα Χανιά και το Ηράκλειο ως τις Σέρρες και την Καβάλα. Από το Βόλο, τα Τρίκαλα, τη Λάρισα ως την Επτανήσια Κυρά, την Κέρκυρα. Από τα Γιάννενα και την Άρτα στην Πάτρα, το Αίγιο, την Κόρινθον, ναι, και τη Σπάρτη, την Καλαμάτα. Το μήνυμα. Από όλους αυτούς τους τόπους. Από τόπους με χώματα ποτισμένα με τον ιδρώτα, με τα δάκρυα και το αίμα αγωνιστών που ποτέ δεν κιότεψαν. Ακόμα και υπό τον ζυγό της στυγνότερης κατοχής. Ακόμα και μετά από τις πιο πικρές ήττες.
Το μήνυμα από παντού. Το μήνυμα που μας εξουσιοδότησαν να σας μεταφέρουμε απόψε είναι ένα. Ως εδώ ο θρήνος για το προδομένο δημοψήφισμα, ώρα για νέα ανατροπή. 

Ανατροπή. Η ιστορία γράφεται ανυπάκουα. Γράφεται με ανυπακοή. Ως εδώ λοιπόν, ο θρήνος, ώρα για νέα ανατροπή. Ως εδώ η σήψη, ώρα για πρώτη φορά ρήξη. Ως εδώ, το τοξικό ψέμα ότι δεν υπάρχει εναλλακτική, ότι η ρήξη είναι αυταπάτη. Ώρα να γίνει κτήμα όλων πως, ναι, όλα μπορούν να είναι αλλιώς. Χθες το βράδυ ήμασταν στη Θεσσαλονίκη, στη Θεσσαλονίκη της Φεντερασιόν, των 12 νεκρών εργατών που έπεσαν την Πρωτομαγιά του 1936. Του Ολοκαυτώματος των Εβραίων συμπολιτών μας, του μπλόκου του Χορτιάτη, των νεκρών νεολαίων της ΕΔΑ, του τόπου δολοφονίας του Λαμπράκη το ’63 ή του Γιάννη χαλκίδη επί Χούντας, αλλά και της πόλης που επί των ημερών της Μητσοτάκης ΑΕ οι φοιτητές του Αριστοτελείου Πανεπιστημίου τα έβαλαν με το έκτρωμα της πανεπιστημιακής αστυνομίας της κυρίας Κεραμέως και νίκησαν. Την ακύρωσαν στην πράξη.

Για σας είμαστε εδώ. Για τη νεολαία. Η δική μας γενιά αποτύχαμε. Το μόνο που μπορούμε να κάνουμε είναι να σας παραδώσουμε. Το όποιο πολιτικό κεφάλαιο, για να το τρέξετε εσείς. Απόψε είμαστε εδώ στην Αθήνα και εσείς οι νέοι και οι νέες πρέπει να θυμάστε ότι αυτή είναι η Αθήνα της εξέγερσης, της 3ης του Σεπτέμβρη, των οριακών διαδηλώσεων κατά της ναζιστικής επιστράτευσης. Είναι η Αθήνα της Καισαριανής, η Αθήνα του μπλόκου της Κοκκινιάς. Και για να μην ξεχνιόμαστε. Είναι και η Αθήνα των 12 νεκρών που γάζωσαν Άγγλοι και Ταγματασφαλίτες στις 3 Δεκέμβρη του 1944, βουλιάζοντας τη χώρα στον εμφύλιο και ολόκληρο τον κόσμο στον Ψυχρό Πόλεμο. Είμαστε στην Αθήνα του 1, 1, 4 του Σωτήρη Πέτρουλα, των ανένδοτων τον κατά του πρώιμου Μητσοτακισμού. Στην Αθήνα της κηδείας του Γέρου εν μέσω Χούντας, της εξέγερσης της Νομικής, του Πολυτεχνείου. Στην Αθήνα των πλατειών του 2011, που όπως στο Πολυτεχνείο του ’73, οι πλατείες στο ’11 εν μέσω μνημονίων και βαριάς βαθιάς μνημονιακής νύχτας. Οι πλατείες του ’11 διέσωσαν τη συλλογική μας στιγμή, όπως το Πολυτεχνείο διέσωσε τη συλλογική μας στιγμή στη Χούντα, την ώρα που στη Βουλή η πλειοψηφία υπερψήφισε την μετατροπή της χώρας σε μια απέραντη χρεοδουλοπαροικία. Οι πλατείες γέμιζαν με δημοκρατικό παλμό, βάζοντας τα θεμέλια για τη ρήξη με τη σημερινή επέκταση των μνημονίων, που δεν είναι άλλη από την Μητσοτάκης ΑΕ. Είμαστε στην Αθήνα της 3ης Ιουλίου του 2015. Θυμάστε την 3η Ιουλίου 2015, όταν η πλατεία Συντάγματος πνίγηκε μέσα στη λαοθάλασσα του ΟΧΙ. Εκείνη τη λαμπρή βραδιά, συντρόφισσες και σύντροφοι, συνοδοιπόροι, φίλες και φίλοι, εκείνη τη λαμπρή βραδιά στο Σύνταγμα. Διαφορετικές γενιές. Του ΕΑΜ του Πολυτεχνείου, των Αγώνων των συνδικαλιστικών, των φοιτητικών, διαφορετικές γενιές είδαν τους ξεχωριστούς τους αγώνες να σμίγουν σε μια γιγαντιαία γιορτή απελευθέρωσης, όπως είπε η Μαριάννα πριν από τον φόβο.

Για να έρθω στο σήμερα, σε σας εδώ. Ναι, είμαστε στην Αθήνα των καταλήψεων των δραματικών σχολών κόντρα στις επιθέσεις της ΑΕ Μητσοτάκης. Τις επιθέσεις του κυρίου Μητσοτάκη και της παρέας τους στον ανυπότακτο πολιτισμό. Στον πολιτισμό που δεν ελέγχει η ολιγαρχία με τα ιδρύματα, τις στέγες και τα ΜΑΤ. 

Στη γενιά των Τεμπών που εδώ στην Αθήνα μεγάλωσε, ορθώθηκε το ανάστημά σας και πετύχατε εκείνο που η δική μας γενιά ποτέ δεν καταφέραμε τα τελευταία 30 χρόνια. Τι καταφέρατε; Να καταρρίψετε μετά τα Τέμπη την ηγεμονία της ιδιωτικομανίας, να ακυρώσετε το απατηλό και συνάμα τοξικό ψέμα. Το απατηλό και τοξικό ψέμα ότι ολιγάρχης, ο τροικανός θέλει το καλό μας. Ότι ολιγάρχης και Τροικανός ξέρουν καλύτερα από εσάς. Το δικό σας το καλό. 

Είμαστε όχι μόνο σε αυτή την Αθήνα. Στην πόλη σταθμό, σε μια ιστορία γεμάτη αγώνες και προδοσίες του λαού. Αλλά και σε μια πλατεία που τα δυο της ονόματα συμβολίζουν τη μόνιμη διαπάλη στην καρδιά της πόλης μας, μεταξύ της ελπίδας και της απόγνωσης του φωτός και του σκότους. Πλατεία Κοτζιά την ξέρουμε οι περισσότεροι, επώνυμο που παραπέμπει στο Δήμαρχο και μετέπειτα υπουργό της φασιστικής δικτατορίας της Τετάρτης Αυγούστου. Πλατεία Εθνικής Αντίστασης γράφουν τα κιτάπια σήμερα. Μιας εθνικής αντίστασης κόντρα σε καθετί που πρέσβευε ο φιλομουσολινικός Αντικομμουνιστής Κοτζιάς. Μια πλατεία, μια πόλη, μια μακρά παράδοση αγώνων δύσκολων αλλά απαραίτητων και αναγκαίων. Σε αυτή την παράδοση αγώνων σε τούτη δω την πόλη των Αθηνών, ερχόσαστε και εσείς, ιδίως της νεολαίας σήμερα, να προσθέσετε το δικό σας λιθαράκι. Να γιορτάσουμε όλοι μαζί μια αναγέννηση. 

Γιατί συνοδοιπόροι, σύντροφοι, φίλες και φίλοι μην κάνετε το λάθος να νομίζετε ότι αυτό που ζούμε εδώ απόψε είναι μια προεκλογική συγκέντρωση απλά. Δεν είμαστε εδώ απλά για να γιορτάσουμε τη σίγουρη ενίσχυσή μας στη Βουλή, την απολύτως σίγουρη, αλλά δεν είναι αυτός ο λόγος που είμαστε εδώ, όχι. Είμαστε εδώ για κάτι πιο μεγάλο, πιο όμορφο. Είμαστε εδώ για να γιορτάσουμε την ανάδυση της νέας μεγάλης αγωνιστικής αριστεράς που θα αφήσει τους πάντες με ανοιχτά στόματα. Μετά τις εκλογές αυτής της Κυριακής. Και ιδίως μετά τις δεύτερες εκλογές του Ιουλίου. 

Όταν πια το μνημονιακό τόξο. Θα ξεπεράσουν τις μεταβάσεις μεταξύ τους ενδοοικογενειακές έριδες και θα σχηματίσουν μια άλλη μνημονιακή κυβέρνηση, η οποία βεβαίως θα φέρει τα νέα μέτρα που θα τους επιβάλλει η τρόικα. Έτσι είναι. Το ξέρουν. Ποιο ήταν νομίζετε το έγκλημα του κυρίου Κατρούγκαλου; Ξεστόμισε αυτό που ξέρουν όλοι οι μνημονιακοί αλλά που το κρατούν επτασφράγιστο μυστικό προεκλογικά. Ποιο είναι το μυστικό; Οτι είτε με Νέα Δημοκρατία είτε με ΣΥΡΙΖΑ, είτε με κάποιο συνδυασμό Νέας δημοκρατίας, ΠΑΣΟΚ, ΣΥΡΙΖΑ, έρχονται μέτρα. Δεν θα μπορούσε να είναι αλλιώς κράτος, ασφαλιστικά ταμεία, ιδιωτικός τομέας, βουλιάζουν όλο και πιο βαθιά στη μαύρη τρύπα της πτώχευσης που ξεκίνησε το 2009 - 2010. Αυτή είναι η μοίρα της όποιας κυβέρνησης τιμά και αποδέχεται το μνημονιακό πλαίσιο. 

Εμείς ούτε το τιμάμε, ούτε το αποδεχόμαστε. Αυτό κάνουμε. Προχωράμε εμπρός για μια ανυπότακτη, ανυπάκουη, ανιδιοτελή Αριστερά. Εμείς δεν το τιμάμε το μνημονιακό πλαίσιο δεν το αποδεχόμαστε για αυτό είναι ωραία απόψε γιατί είναι όμορφο πράγμα η συμμετοχή σε μια ιστορική στιγμή. Γιατί η ιστορική; Γιατί εδώ σήμερα φίλες και φίλοι συντρόφισσες, σύντροφοι, συνοδοιπόροι, επιτέλους, το καινούριο που για τόσα χρόνια αρνιόταν να γεννηθεί μετά το θάνατο του παλιού, επιτέλους αρχίζει να γεννιέται.

Κι αυτό το καινούργιο. Αυτό που γεννιέται δεν είναι άλλο από την ανυπάκουη ανυπότακτη μεγάλη αριστερά που αναδύεται τώρα λίγο λίγο αλλά γοργά, ιδίως στους κόλπους της νεολαίας που αγκαλιάζουν το Μέρα 25 Συμμαχία για τη Ρήξη και εμπνέονται από το καλά δουλεμένο τεχνοκρατικά άρτιο και πολιτικά ανατρεπτικό κυβερνητικό μας πρόγραμμα. Ένα πρόγραμμα. Ένα πρόγραμμα που οικοδομούμε υπομονητικά, προσεκτικά, επιστημονικά πριν ακόμα ιδρυθεί το Μέρα 25, από τις ηρωικές βέρες του Diem 25, λίγο μετά το δημοψήφισμα. Κοιτάζω γύρω μου και ανα γνωρίζω την παλιοσειρά του Μέρα 25, εσάς που ήσασταν μαζί μας, στην πλατεία Σανταρόζα. Θυμάστε; Ιούλιο του 2019. ΄Ημασταν λιγότερες και λιγότεροι τότε. Είχαμε την αγωνία να βάλουμε ξανά το μεγαλειώδες ΟΧΙ του λαού μας στη Βουλή. Μας ένωνε η άρνηση να καθόμαστε στον καναπέ και να αναθεματίζουμε το σκοτάδι. Κι έτσι με το χελιδόνι μας μπροστάρη εκείνη την Κυριακή, 7 Ιουλίου του 2019, καταφέραμε να ανάψουμε ένα κεράκι. Καταφέραμε να βάλουμε το όχι στο Κοινοβούλιο, για πρώτη φορά μετά το καλοκαίρι του 2015. Για πρώτη φορά, σπάσαμε το σκοτάδι με αχτίδες φωτός λεπτές, αλλά ακαταμάχητες. 

Και το κεράκι εκείνο που μπήκε στη Βουλή έγινε κερί με τον μόχθο μιας χούφτας βουλευτών μας που ιδρώσατε τη φανέλα του όχι καταθέτοντας δυσανάλογα πολλές τεχνικά άρτιες, πολιτικά ριζοσπαστικές προτάσεις νόμου, τροπολογίες, ερωτήσεις, επερωτήσεις. Ένα κοινοβουλευτικό έργο που αν το δει κανείς χωρίς να ξέρει πόσοι ήταν οι βουλευτές και οι βουλευτές βουλεύτριες που το δημιούργησαν, θα νόμιζε κανείς ότι είχαμε 50, 60, 80 βουλευτές. 

Σήμερα, απόψε, εδώ σε όλη την Ελλάδα. Το κερί εκείνο γίνεται λαμπάδα, γιατί δουλέψαμε σκληρά, γιατί δεν ζητήσαμε ποτέ ανάθεση. Και ξέρετε κάτι άλλο; Το ξέρετε. Γιατί δεν θελήσαμε να μείνουμε μόνοι εντός των τειχών της δήθεν ανώτερης πολιτικής ηθικής μας. Το κεράκι που κάναμε κερί και σήμερα γίνεται λαμπάδα, γίνεται επειδή ανοίξαμε τις πόρτες, τις αγκαλιές, τις ψυχές του Μέρα 25 σε ανένταχτους της Αριστεράς, σε κινήματα του νέου φεμινισμού, του νέου συνδικαλισμού, της ριζοσπαστικής οικολογίας σε νεολαιίστικες οργανώσεις όπως η ΑΡΑΣ, όπως παιδιά από άλλες οργανώσεις που ενώθηκαν μαζί με τη νεολαία του Μέρα 25. Και βέβαια. Βέβαια, σας βλέπω τώρα εδώ, τη νέα σειρά, τις συντρόφισσες και τους συντρόφους της Λαϊκής Ενότητας, μια σύγκλιση. Μια σύγκλιση που με κάνει να νιώθω ότι αξίζει να ζω αυτή τη στιγμή μαζί σας. 

Ξέρετε ποιοι είναι εκεί; Ξέρετε Ποια είναι η χειρότερη από την ΕΕ και το ΔΝΤ; Η ντόπια ολιγαρχία, πάντα το εσωτερικό μέτωπο ήταν το πιο δύσκολο. Που έχουμε εμείς είναι; Το χρέος της ανυπακοής. 

Μίλησα πριν για τη σύγκλιση με τη Λαϊκή Ενότητα και με τους άλλους συνοδοιπόρους ή συντρόφους από όλα τα κινήματα που είναι μαζί μας απόψε. Δείχνει το δρόμο προς μια ακόμα μεγαλύτερη ακόμα αποτελεσματικότερη ενότητα της Αριστεράς. Αποδεικνύει τι απαιτεί στην πράξη η ενότητα της Αριστεράς. Απαιτεί από τη μία να μην έχεις ξεπουληθεί για μια καρέκλα, να μην έχεις καταντήσει συμβιβασμένος. Και από την άλλη, απαιτεί να ξεπερνάς πικρίες και εγωισμούς, εστιάζοντας μακριά από την πάρτη σου από τον εαυτούλη σου. Αυτή είναι η θεμέλιος λίθος του Μέρα 25 Συμμαχία για τη ρήξη και πιστέψτε με. Είναι ένα γερό θεμέλιο, ένα θεμέλιο ικανό να σηκώσει πάνω του αγόγγυστα τη νέα μεγάλη αριστερά που όλοι μαζί οικοδομούμε. Με τις εκλογές αυτές; Ναι, είναι παρά μόνο ένας όμορφος σταθμός σε ένα ωραίο ταξίδι. Ένα αποτέλεσμα εκλογικό την Κυριακή το βράδυ που θα ενισχύσει τη δυναμική μας πριν αυτή η δυναμική μας εκτιναχθεί μεταλαμπαδεύοντας την ελπίδα ξανά στους εγκλωβισμένους συντρόφους μας σε μνημονιακά κόμματα.

Τρία πράγματα, τρεις παράγοντες εξασφαλίζουν τη δυναμική αυτή. Πρώτον, δεν ζητάμε ανάθεση. Δεν ζητάμε ανάθεση. Δεύτερον, το συνεκτικό πρόγραμμά μας. Τρίτον, ο σύγχρονος διεθνιστικός οικολογικός λόγος μας. Η ανάλυσή μας του αντικτύπου των ψηφιακών τεχνολογιών. Του νεφοκεφαλαίου, όπως λέω εγώ ονομάζω το cloud capital, της τεχνητής νοημοσύνης πάνω στις κοινωνικές σχέσεις εντός ενός καπιταλισμού που μεταμορφώνεται καθημερινά σε κάτι ακόμα χειρότερο, σε μια νέου είδους ψηφιακή φεουδαρχία, μια τεχνοφεουδαρχία. 

Δύο λόγια γιατί απορρίπτουμε την ιδέα της ανάθεσης, της ανάθεσης που ζητούν από τους ψηφοφόρους τους να είμαστε ξεκάθαροι κόμματα που κάποτε είχαν σχέση με το χώρο της Αριστεράς, το ΠΑΣΟΚ και ΣΥΡΙΖΑ. Αντί για την αντιδραστική ανάθεση, εμείς αναδεικνύουμε το όραμα ενός ενιαίου μετώπου κινημάτων, οργανώσεων κομμάτων που θα αποσπάσουν την εξουσία για να την αποδώσουν, να την επιστρέψουν σε εκείνους που δεν έχουν εξουσία. Πάνω στις ίδιες τους τις ζωές. Και μη έχοντας εξουσία, το αποτέλεσμα είναι να πέφτουν θύματα ολοένα και πιο στυγνής εκμετάλλευσης. Το Μέρα 25 Συμμαχία για τη Ρήξη δεν λέμε στον κόσμο ψηφίστε μας να σας σώσουμε. Δεν λέμε στον κόσμο δεν είμαι στους φοιτητές στα κινήματα της νεολαίας, των εργαζομένων της οικολογίας συνταχθείτε πίσω μας για να πραγματοποιήσουμε εμείς εκ μέρους σας τα όνειρά σας, για να δικαιωθούν οι αγώνες σας. Όχι. Το Μέρα 25 Συμμαχία για τη Ρήξη σας ρωτάμε. Τι μπορούμε να κάνουμε εμείς για σας; Πώς μπορούμε εμείς να ενισχύσουμε χωρίς να καπελώνουν με τους αγώνες σας; Τι παιδεία θέλετε; Πώς θα προωθήσουμε τις συλλογικές συμβάσεις στους τομείς που εσείς δουλεύετε; Τι θέλετε να μεταφέρουμε στη Βουλή όπου μπαίνουμε μόνο για να είμαστε η φωνή σας. 

Ναι, φίλες και φίλοι. Συνοδοιπόροι, συντρόφισσες και σύντροφοι, δεν διεκδικούμε την πρωτοπορία. Είμαστε εδώ για να ενισχύσουμε όσες και όσους από εσάς διεκδικείτε, σχεδιάζετε, συμμετέχετε, έχετε ήδη σπάσει τα δεσμά της ιδιωτικοποίησης των ονείρων, των φόβων, της χαράς και της λύπης. Ναι, καταθέτουμε προτάσεις νόμων για τα πάντα.
Αυτό όμως, το κοινοβουλευτικό έργο δεν βασίζεται στην αυταπάτη ότι οι προτάσεις μας θα εφαρμοστούν επειδή είναι καλές ιδέες ότι θα εφαρμοστούν από το σύστημα, θα πουν ότι το σύστημα τι ωραίες ιδέες αυτές θα τις εφαρμόσουν. Όχι. Αυτές τις προτάσεις νόμου. Όπως Οδυσσέας για τα κόκκινα δάνεια, το σύστημα Δήμητρα που θα σπάσει το τραπεζικό μονοπώλιο στις ψηφιακές συναλλαγές, η ανάκτηση της δημοκρατικής κυριαρχίας πάνω στις εφορίες, στη δημόσια περιουσία, στην ενέργεια. 

Αυτές οι προτάσεις νόμου κατατίθενται από εμάς για να δουν οι πολίτες εκεί έξω, οι πολίτες που έχουν χάσει την εμπιστοσύνη τους στην πολιτική γενικά όχι μόνο στην Αριστερά, ότι υπάρχουν εναλλακτικές ακόμα και μέσα σε τούτο το σάπιο, το ζοφερό μισό καπιταλιστικό μισό φεουδαρχικό σύστημα. Γιατί πώς αλλιώς θα τους τραβήξουμε από τον καναπέ από την αποχή; Πώς αλλιώς θα τους απεγκλωβίσουμε από την αυτοεκπληρούμενη προσδοκία ότι δεν υπάρχει εναλλακτική; Πώς αλλιώς να τους πείσουμε; Ότι το κατά τα άλλα συγκινητικό τραγούδι του Μάνου Χατζιδάκι κάνει λάθος όταν κλείνει με τον στίχο με τη φράση καληνύχτα Κεμάλ, αυτός ο κόσμος δεν θα αλλάξει ποτέ. Πώς αλλιώς θα τους μεταλαμπαδεύσουμε την ελπίδα ότι είναι αυτός ο κόσμος αρχίζει ήδη να αλλάζει, μπορεί να αλλάξει εν μια νυκτί ριζικά από τη μία στιγμή στην άλλη, πως εκεί που όλα φαίνονται μάταια απολύτως μάταια, ξαφνικά οι πολλοί, οι μάζες των ανθρώπων, εκεί έξω που είχαν παραδοθεί στην απαισιοδοξία, τον κυνισμό, την ιδιώτευση, συνειδητοποιούν εν ριπή οφθαλμού ότι είναι όλα μπορούν να είναι αλλιώς. 

Ξέρετε γιατί μισούν το ΟΧΙ του δημοψηφίσματος; Γιατί ήτανε μια τέτοια στιγμή που ξάφνου οι απογοητευμένες μάζες ένιωσαν πως ναι, έχουν δύναμη, ένιωσαν δυνατές δυνατοί εν τη ενώσει ήταν εκείνες οι ηρωικές μέρες, λίγο πριν το δημοψήφισμα. Το δημοψήφισμα που έσπειρε τον πανικό στην ολιγαρχία, η ολιγαρχία που ένιωσε το έδαφος να τρίζει κάτω από τα πόδια της, ακριβώς επειδή οι ανθρώπινες μάζες έπαψαν να φοβούνται, ένιωσαν τη δύναμη της ενότητας, το μεγαλείο του να λες όχι σε βάναυσους εκβιαστές. Και όταν πήγαν αυτοί οι άνθρωποι απελευθερωμένοι στις κάλπες του δημοψηφίσματος και έριξαν το όχι, αυτές οι ανθρώπινες μάζες ξαφνικά μεταμορφώθηκαν σε καθαρά χαμογελαστά πρόσωπα. Πρόσωπα που έβαλαν στην άκρη τον φόβο που ξεπέρασαν τον τρόμο και για πρώτη φορά στην ελληνική ιστορία ψήφισαν ταξικά. Ψήφισαν αγνοώντας τα κόμματα και το σύστημα εξουσίας. Εκείνο το βράδυ είδαμε, έστω για μερικές ώρες, είδαμε στην πράξη εκείνο που ο Αριστοτέλης όριζε ως Αθηναϊκή Δημοκρατία. Δηλαδή τι; Την εξουσία της πλειοψηφίας του δήμου που εξ ορισμού είναι οι φτωχότεροι. Για μερικές ώρες. Για μερικές ώρες οι φτωχοί δήλωσαν το συμφέρον τους. 

Έως ότου ο κύριος Τσίπρας ανατρέψει το λαό κάνοντας ναι το όχι του. Λίγο πριν αυτές τις ώρες της ελευθερίας που νιώσαμε εκείνο το βράδυ πριν τη συνθηκολόγηση, ο λαός είχε απεγκλωβιστεί από το αστικό σύστημα που του επιβάλλει τις προτεραιότητες των πολύ λίγων ως μονόδρομο ως τη μόνη εναλλακτική. Από τότε, έχοντας δει τον χάρο με τα μάτια, το κατεστημένο κάνει τα πάντα να δαιμονοποιήσει το δημοψήφισμα. Να δολοφονήσει το χαρακτήρα όσων εξακολουθούμε να το τιμούμε. Ένιωσαν τους θέμα να γέρνει και να φεύγει να πέφτει από το κεφάλι τους. Να χάνουν την εξουσία που είχαν πάνω στους πολλούς να εξαϋλώνεται αυτή η εξουσία. Ήταν ένας εφιάλτης για αυτούς. Όταν λένε ότι είχαν άγιο τότε, τον Ιούλιο του 2015, το καταλαβαίνω. Βέβαια δεν είχαν άγιο Άγιο. Αλέξη είχαν. Αλλά αυτό είναι μια άλλη ιστορία. 

Πριν τις εκλογές του Ιουλίου του 2019, νόμισαν ότι εφιάλτης ήταν πέρασε ανεπιστρεπτί. Μέχρι τον Ιούλιο. Μέχρι που τον Ιούλιο του 2009 το Μέρα 25 αναβίωσε το όχι βάζοντας ξανά στη Βουλή. Και τι δεν είπαν; Διάττων αστέρας είναι θα φύγει, θα εξαφανιστεί, δεν θα μπει ποτέ στη Βουλή. Αυτά δεν λέγανε; Τι δεν έκαναν για να μην ξαναμπούμε στη Βουλή για να σβήσει αυτό το κεράκι ελπίδας που άναψε το μέρα 25 στη Βουλή. Προέβλεπαν την εξαφάνισή μας, δούλεψαν φιλότιμα για να προκαλέσουν να προστασίες στην κοινοβουλευτική μας ομάδα, οι οποίες τελικά μας έκαναν τεράστιο καλό γιατί ξεφορτωθήκαμε απολίτιστους ανθρώπους που είχαν έρθει μαζί μας για τα αξιώματα, όχι για τους ανθρώπους. 

Πάμε στο σήμερα. Σήμερα, οι αυτοαποκαλούμενοι ιδιοκτήτες της Ελλάδας, έτσι θεωρούν τους εαυτούς τους, Αλαφούζους παράλληλα, καταλαβαίνουν τον κίνδυνο που αποτελεί για την εξουσία τους το Μέρα 25 Συμμαχία για τη Ρήξη. Ξέρουν ότι αντίθετα με τον ΣΥΡΙΖΑ, τον οποίο τον έχουν ενσωματώσει εδώ και καιρό, εμείς δεν πρόκειται να ενσωματωθούμε. Δεν είναι στη φύση μας, δεν είναι στο DNA μας. Βλέπουν και φρίττουν με τη δυναμική που έχει το εγχείρημά μας, σ εσάς, στα πρόσωπά σας. Καταλαβαίνουν ότι αυτό που κάνουμε εδώ είναι μόνο το πρώτο βήμα για τη δημιουργία της νέας μεγάλης ελληνικής ανυπάκοης, ανιδιοτελούς, ανυπότακτης Αριστεράς που ζήσαμε μαζί με τους συντρόφους μας στην Γαλλία, στη Βρετανία, στην Ιρλανδία, στη Βουλγαρία, στην Αλβανία. Παρεμπιπτόντως, χθες το αδελφό μας κόμμα στην Αλβανία, το οποίο μόλις δημιουργήθηκε, πήρε 4,78% στις εκλογές τις δημοτικές στα Τίρανα. 

Βλέπουν λοιπόν μια αριστερά που προσανατολίζεται σταθερά με αιχμή του δόρατος τους. Το άμεσα εφαρμόσιμο κυβερνητικό πρόγραμμα 100 ημερών για την προστασία των πολλών.
Που αναφερόμαστε. Μεσοπρόθεσμα. Όχι μακροπρόθεσμα, μεσοπρόθεσμα στον κοινωνικό μετασχηματισμό, μετασχηματισμό που θα φέρει τον αυτοδιαχειριζόμενο αποκεντρωμένο οικολογικό, φεμινιστικό σοσιαλισμό του μέλλοντος. Αυτό είναι το διακύβευμα μεθαύριο Κυριακή 21η Μάη. Τίποτα λιγότερο, τίποτα περισσότερο από τον εξοστρακισμό του χειρότερου κατακτητή, την αποδοχή ότι ότι σε τούτα δω τα χώματα δεν υπάρχει αξιοπρεπές μέλλον. Αυτός είναι ο χειρότερος εχθρός. Αυτή η αποδοχή ότι η μόνη εναλλακτική στον Μητσοτακισμό είναι μια συνθηκολογημένη, ανεύθυνα, υπάκουη τέως Αριστερά. Αυτός είναι ο εχθρός. 

Ξέρετε καλά ποιος είναι ο μεγαλύτερος σύμμαχος της ολιγαρχίας; Εκείνοι που μιλάνε για προοδευτική διακυβέρνηση. Την ώρα που αποποιούνται τη ρήξη. Την ώρα που αποποιούνται το παρελθόν τους, χαρακτηρίζοντας στηρίξει επικίνδυνη αυταπάτη. Επειδή οι λέξεις κακοποιούνται άσχημα σε κάθε προεκλογική περίοδο, ιδίως αυτήν, επιτρέψτε μου να θυμίσω τι σημαίνει για μας στην Αριστερά η λέξη πρόοδος. Το ξεχάσαμε; Για την Αριστερά, η ανθρωπότητα, η χώρα, η κοινωνία προοδεύει όταν η εξουσία περνάει από τους λίγους στους πολλούς. Όταν η οικονομική ισχύς πηγαίνει από τους λίγους στους πολλούς. Όχι απλά επιδόματα στο πλαίσιο φιλανθρωπίας ή εξαγοράς ψήφων, μεταφορά οικονομικής εξουσίας από τους λίγους στους πολλούς. Αυτό σημαίνει πρόοδος. 

Ακριβώς. Χωρίς αφεντικά. Χωρίς αφεντικά και χωρίς γραφειοκράτες. Για να το πω αλλιώς, μια προοδευτική διακυβέρνηση πρέπει να έρθει εξ ορισμού για να είναι προοδευτική σε ρήξη με την ολιγαρχία, αλλιώς είναι εξ ορισμού φιλοολιγαρχική. Το οποίο σημαίνει ότι μια προοδευτική στην κυβέρνηση χρειάζεται δύο πράγματα. Πρώτον, ένα ελάχιστο κοινό πρόγραμμα ρήξης που για να εκπονηθεί να σφυρηλατηθεί από κοινού. Χρειάζεται μήνες πολλούς δεν μπορεί να γίνει από τη Δευτέρα μέχρι Τετάρτη. Δεύτερον, μια προοδευτική συγκυβέρνηση χρειάζεται και κάτι άλλο. Αυτό που φτιάχνουμε εμείς εδώ. Ένα κοινό μέτωπο στη βάση των κομμάτων, των κομμάτων που θα συνιστούν την προοδευτική, υποτίθεται στην κυβέρνηση ένα μέτωπο που θα τις στηρίξει στις δύσκολες στιγμές της σύγκρουσης με την ολιγαρχία, ένα μέτωπο που θέλει χρόνο και δουλειά να συγκροτηθεί, ένα μέτωπο σαν αυτό που φτιάχνουμε εμείς εδώ σήμερα στην Πλατεία Εθνικής Αντίστασης, και όχι Κοτζιά.

Εμείς δεν το παίζουμε μονοπώλιο της αγνότητας, της σοφίας και της οξυδέρκειας. 2 χρόνια τώρα, με πολύ βαριά την καρδιά, ομολογώ, προτείνουμε στην ίδια ηγεσία, ακόμα και του ΣΥΡΙΖΑ, να κάτσουμε να συζητήσουμε για το πώς εννοούν προοδευτική διακυβέρνηση μια συγκυβέρνηση. Δύο χρόνια όμως, τι μας λένε; Να δούμε πρώτα αν θα μπείτε στη Βουλή.
Κι όταν αργότερα και πρόσφατα συνειδητοποίησαν ότι όχι μόνο θα μπούμε στη Βουλή, αλλά θα μπούμε ενισχυμένοι στη Βουλή, το γύρισαν στο ελάτε μετά την Κυριακή των εκλογών. Αυτές οι απαντήσεις σημαίνουν ένα πράγμα, δεν θέλουν ούτε ελάχιστο κοινό πρόγραμμα ρήξης με την ολιγαρχία, ούτε κοινό μέτωπο να στηρίξει μια κυβέρνηση ρήξης με την ολιγαρχία και ο λόγος είναι απλός. Η ηγεσία του ΣΥΡΙΖΑ έχει από καιρό επιλέξει να μην προβεί σε καμία ρήξη με καμία ολιγαρχία. Άκουσα τον κύριο Τσίπρα να λέει ότι ο κύριος Βαρουφάκης, λέει, αυτοεξαιρέθηκε από το προσκλητήριο των προοδευτικών δυνάμεων, όχι κύριε Τσίπρα. Το Μέρα 25 Συμμαχία για τη Ρήξη αυτοεξαιρεθήκαμε από τη διανομή υπουργείων που οργανώνετε κύριε Τσίπρα σε εκείνους που δέχονται να συγκυβερνήσουν ελέω της ολιγαρχίας, με διαπιστευτήρια στην ολιγαρχία και με ένα προοδευτικό προσωπείο. Αυτό έλειπε κύριε Τσίπρα να δεχτούμε αυτό που μας προτείνεται να δεσμευτούμε απέναντι στους ψηφοφόρους μας, σε αυτά τα νέα παιδιά. Φανταστείτε τώρα αν είναι δυνατόν να δεσμευτούμε απέναντι σε αυτά τα νέα παιδιά, έτσι, ότι θα κάνουμε τομές και ρήξεις να πάρουμε την ψήφο τους, έτσι, να την αποσπάσουμε και κατόπιν να κάνουμε πρωθυπουργό τον κύριο Τσίπρα, ώστε να μη γίνουν ποτέ οι τομές και ρήξεις για τις οποίες δεσμευτήκαμε εμείς εσάς. Αν κάναμε κάτι τέτοιο, δεν θα είχαμε λόγο ύπαρξης, όχι μόνο πολιτικής. Βιολογικής. Θα ακυρώναμε το λόγο ύπαρξής μας που δεν είναι άλλος από την επιστροφή της αριστερής ηθικής του να λες την αλήθεια, επειδή η αλήθεια είναι απελευθερωτική και όχι να την καταχωνιάζεις, για να αποσπάσεις κάποιο αξίωμα. 

Εν κατακλείδι, η ηγεσία των δήθεν προοδευτικών κομμάτων ζητά από εμάς ψήφους που τους λείπουν για να κυβερνήσουν υπέρ της λυγαριάς. Δεν θα τις έχουμε. Τελεία και παύλα. Και για να τελειώνουμε με την ηγεσία του ΣΥΡΙΖΑ που βρίσκονται σε κατάσταση πανικού, είναι ξεκάθαρο. Αναρωτιούνται ο κύριος Τσίπρας και όλη η παρέα γιατί δεν τραβάει ΣΥΡΙΖΑ. Του συνιστούμε να σκεφτούν πως ισως για αυτό να φταίει η εικόνα, το είδαμε και στην οθόνη, του κυρίου Λάτση δημοσίως να τους ευχαριστεί που του χαρίσανε το Ελληνικό προς οικοπεδοποίηση. Γιατί δεν μπορεί να τους περάσει από το μυαλό αυτό ότι είναι ένας λόγος γιατί δεν τραβάτε βρε παιδιά; Μήπως φταίει και η άλλη εικόνα; Του κυρίου Πάιατ που ήτανε πρέσβης των Ηνωμένων Πολιτειών εδώ στην Αθήνα, να ευχαριστεί τον κύριο Τσίπρα που λέει του υπέδειξε την Αλεξανδρούπολη ως το νέο στρατιωτικό ορμητήριο των Ηνωμένων Πολιτειών από το οποίο ρίχνουν λάδι στη φωτιά στα πεδία των ατέρμονων απάνθρωπων μαχών της Ουκρανίας. 

Ίσως να σκεφτούν ότι μπορεί και να φταίει ότι δεν δεσμεύονται να καταργήσουν το χρηματιστήριο ενέργειας, που αυτοί φέρανε, το χυδαίο Ηρακλή με τις ψηφιακές πλατφόρμες που εκείνοι φέρανε τις προπληρωμές φόρων των μικρομεσαίων που εκείνοι φέρανε, το Υπερταμείο που εκείνοι φέρανε, όλα εκείνα που σκοτώνουν τη βιωσιμότητα της χώρας και συμβολίζουν τη μεγαλύτερη συνθηκολόγηση της δήθεν ριζοσπαστικής αριστεράς, θα έλεγα παγκοσμίως στα ιστορικά χρονικά. Ας το πάρουν χαμπάρι λοιπόν, όλοι οι μνημονιακοί. Όλοι οι μνημονιακοί που έχουν κάνει την ειρήνη τους με την ολιγαρχία χωρίς σύνορα. Το Μέρα 25 Συμμαχία για τη Ρήξη υπάρχουμε επειδή πιστεύουμε ακράδαντα ότι χωρίς ρήξη με το σιδηρόφρακτο μνημονιακό τους πλαισίο, που νέα Δημοκρατία ΠΑΣΟΚ και ΣΥΡΙΖΑ δεν τολμούν να αμφισβητήσουν, η Ελλάδα θα συνεχίσει να διώχνουν τα παιδιά της να πικραίνει τους μεγαλύτερους, να μετατρέπεται μέρα με τη μέρα σε ένα απέραντο τουριστικό θέρετρο σε παράδεισο ξεπλύματος βρώμικου χρήματος, real estate, με τους ανθρώπους μας αποκλεισμένους από τις ομορφιές της πατρίδας τους, να πληρώνουν χαράτσι και για τα πάντα αντιμέτωποι με το φρικτό δίλημμα ή να επιλέξουν τη μετανάστευση ή μια ζωή ως υπηρέτες και διασκεδαστές πλούσιων ξένων. 

Για αυτό χρειάζεται η ρήξη. Έτσι. Για μας, ρήξη στην πράξη σημαίνει ένα πράγμα. Χωρίς πρότερη διαπραγμάτευση με κανέναν. Θα νομοθετήσουμε το κυβερνητικό μας πρόγραμμα 100 ημερών. Νομοθετούμε την ίδρυση δημόσιας εταιρείας διαχείρισης κόκκινων δανείων που την ονομάζουμε Οδυσσέα, με τον οποίο θα αντικαταστήσουμε τον Ηρακλή. Είναι ο μόνος τρόπος πραγματικής προστασίας της βασικής κατά κατοικίας των μαγαζιών και της αγροτικής γης. Όποιος τάζει προστασία χωρίς κατάργηση του Ηρακλή περιπαίζει τον λαό μας. Κανένα τραπεζίτη και σε κανένα fund, παιδιά, έτσι; Γιατί τα δώσανε οι τραπεζίτες στα funds της παρέας τους. 

Δεύτερον, νομοθετούμε πλαφόν στη λιανική τιμή του ηλεκτρικού ρεύματος που δεν θα ξεπερνά κατά 5% το μέσο κόστος παραγωγής και διανομής. Κάτι που συνιστά ντε φάκτο κατάργηση του χρηματιστηρίου ενέργειας. Αυτό την πρώτη μέρα, τη δεύτερη ημέρα δρομολογούμε την επανασύσταση της ενιαίας ΔΕΗ, η οποία θα διαφέρει από την παλιά.
Πως; Δεν θα λογοδοτεί στον υπουργό, δεν θα ορίζει ο υπουργός τη διοίκηση της Νέας Ενιαίας Δημόσιας ΔΕΗ. Θα λογοδοτεί σε διαβουλευτικό συμβούλιο αποτελούμενο από κληρωτούς που θα έχουν την πλειοψηφία και μία μειοψηφία διορισμένους από τα κόμματα, ειδικούς και πολίτες. Αυτό σημαίνει κοινωνικοποίηση. 

Νομοθετούμε την κατάργηση του αποικιακού Υπερταμείου. Παίρνουμε τη δημόσια περιουσία μέσα από αυτό το χυδαίο Υπερταμείο, γιατί μεταφέρουμε στις δίδυμες δημόσιες τράπεζες, τη νέα Αναπτυξιακή και τη νέα Αγροτική ως τη νέα κεφαλαιακή τους βάση. 

Εφαρμόζουμε το σχέδιο ελάφρυνσης των μικρομεσαίων από την φορομπηχτική φορολόγηση της τρόικας. Συγκεκριμένα, όσον αφορά τον ΦΠΑ, ο συντελεστής 24% πάει στο 15%, ο 13% στο 6% και όλα τα βασικά είδη διαβίωσης στο 0%. Την ώρα που καταργούμε όλες τις προπληρωμές φόρων για τους μικρομεσαίους. Την ώρα που ο φορολογικός συντελεστής των μικρών επιχειρήσεων, 1-10 εργαζόμενοι, πάει στο 10%. 11-500 εργαζόμενοι, μεσαίες επιχειρήσεις, πάει στο 20%. Και, πάνω από 500, τι είναι; Σούπερ μάρκετ, ΟΠΑΠ, τράπεζες και το κακό συναπάντημα. Πάει στο 30%, λογικό είναι. 

Νομοθετούμε την κατάργηση της ενοικιαζόμενης εργασίας για όλους τους κλάδους. Και εισάγουμε συλλογικές συμβάσεις σε κάθε κλάδο. 

Καταργούμε άμεσα τη golden visa. Τέλος η golden visa. Δεν θα παίρνεις Βίζα Σέγκεν επειδή αγόρασες μερικά διαμερίσματα και τα έβγαλες στο AirBnB. Περιορίζουμε δραστικά, παράλληλα, το AirBnB, όλες αυτές τις πλατφόρμες βραχυπρόθεσμης ενοικίασης, που ωθούν τα νοίκια στα ουράνια που καθιστούν αδύνατο στους ανθρώπους μας φοιτητές, γιατρούς, νοσοκόμους, δασκάλους, καθηγητές να βρουν να νοικιάσουν ένα σπίτι. Ναι, θα μπορείς να νοικιάζεις το σπίτι σου μέσω AirBnB ή αντίστοιχων πλατφορμών, όμως το πολύ για 60 μέρες του χρόνου και όχι συνεχόμενες. Δύο μήνες ξεχωριστοί, Μάιο και Σεπτέμβριο να βγάλεις ένα χαρτζιλίκι. Αλλά δεν θα μπορείς να αποσύρεις δε φάκτο τα διαμερίσματα της χώρας μας και να τα στέλνεις στο εξωτερικό, γιατί αυτό είναι το AirBnB. 

Τέλος, όλες οι επιδοτήσεις ενοικίων. Όλες οι επιδότησης στεγαστικών δανείων, γιατί το μόνο που κάνουν; Προσθέτουν στο δημόσιο χρέος κάθε φορά που επιδοτούν ενοίκια ή στεγαστικά δάνεια, προσθέτουν στο δημόσιο χρέος. Έτσι και το μόνο που πετυχαίνουν να αυξάνουν τα νοίκια και τις τιμές των ακινήτων, να μην μπορούν να αγοράζουν οι άνθρωποι και με την επιδότηση να μην μπορούν να νοικιάσουν και ίδρυση οργανισμού κοινωνικής στέγης, ώστε να χτιστούν 500.000 κοινωνικές κατοικίες που δεν θα χαρίζονται. Αλλά στις οποίες με κοινωνικά κριτήρια και πολύ χαμηλό νοίκι θα μένουν όσο θέλουν και όσο χρειάζονται συμπολίτες μας που έχουν λόγο για ανάγκη. 

Φίλες, φίλοι, είμαστε το μόνο κόμμα που λέμε καμια εξορυξη πουθενα ποτε καταργούμε κάθε σύμβαση εξόρυξης. Γιατί; Επειδή η εξάρτηση από νέες πηγές ορυκτών καυσίμων. Θωρακίζει τους ολιγάρχες. Ανταμείβει τους δανειστές. Δηλητηριάζει το χώμα, το νερό, τις θάλασσες, την ομορφιά αυτής της χώρας, της Μεσογείου ολόκληρης, μετατρέποντας τον χώρο μας, τη φύση μας σε ένα θλιβερό σταυρό δομή αγωγών τάνκερ μαυρίλας. Οι ολιγάρχες δεν νοιάζονται. Εκείνοι θα έχουν τον πλούτο να αγοράσουν βίλες σε μέρη ακόμα καθαρά. Να φιλτράρουν το νερό τους, θα χτίσουν και φράκτες που θα κρατούν σε απόσταση τα θύματα της φτώχειας, της κλιματικής και περιβαντολλογικής καταστροφής. Να το πω απλά οι εξορύξεις είναι βαθιά ταξικές. Είναι μια επιδρομή στο περιβάλλον. Και η κλιματική καταστροφή είναι και αυτή μια μορφή ύπουλου διεθνούς ταξικού πολέμου. 

Για αυτό, εμείς σχεδιάζουμε την παραγωγική αναδιάρθρωση και την πράσινη βιομηχανική επανάσταση της χώρας στην εξής βάση, έμφαση στην εγχώρια παραγωγή τεχνολογιών πράσινης τεχνολογίας σε περιοχές που πλήττονται από την αποβιομηχάνιση. Παράδειγμα στην βιομηχανική περιοχή της Πάτρας, εργοστάσια κατασκευής μπαταριών υψηλής τεχνολογίας. Στη Μεγαλόπολη, στο Βόλο, στην Πτολεμαϊδα, κατασκευή θαλάσσιων αλουμινένιων ανεμογεννητριών. Ενώ επιτρέπουμε και σχεδιάζουμε, στο τόξο της Βόρειας Ελλάδας, Μακεδονίας και Θράκης, από τη Θεσσαλονίκη μέχρι την Αλεξανδρούπολη, να μετατραπεί σε κέντρο παραγωγής και διανομής του πράσινου υδρογόνου, που είναι το ντίζελ του μέλλοντος.

Ιδρύουμε νέους αγροτικούς συνεταιρισμούς με έμφαση, με έμφαση στην ποιότητα, με έμφαση στις τράπεζες γηγενών σπόρων, αντί για τους στείρους, υβριδικούς σπόρους της μπάγιερ μονσάντο και στόχο την παράλληλη μείωση των ποσοτήτων και τη θεαματική αύξηση των ποιοτήτων, ώστε τα ελληνικά προϊόντα στο Παρίσι, στο Βερολίνο, στο Λονδίνο να πουλιούνται τρεις φορές πιο ακριβά από τα αντίστοιχα του Μαρόκου της Ισπανίας. 

Εισάγουμε θεσμικό πλαίσιο για νέες συνεταιριστικές αυτοδιαχειριζόμενες μεταποιητικές εταιρείες στο πρότυπο της πρωτοπόρας αγωνιστικής ΒΙΟΜΕ, με τη διαφορά, με τη διαφορά ότι το κράτος δεν θα είναι τραμπούκος που πάει να τις πνίξει όπως κάνει με τη ΒΙΟΜΕ, αλλά θα είναι αρωγός τους. 

Εντός τετραετίας, διπλασιάζουμε τις δαπάνες, διπλασιάζουμε τις δαπάνες για τη δημόσια παιδεία και το Εθνικό Σύστημα Υγείας εντός τετραετίας. Με παράλληλη συρρίκνωση των ιδιωτικών δαπανών για παραπαιδεία και ιδιωτικές κλινικές. Κάποιοι θα πουν μισό λεπτό και τα λεφτά; Πώς θα δίνουμε νομίζετε για την παιδεία και την υγεία; Σύνολο 11. Πόσα έχουμε υποσχεθεί στα αρπακτικά ταμεία ως ελάχιστα κέρδη για να τα βγάλουν στα Κάιμαν Αιλαντς; 23. Πόσα νομίζετε ότι ξοδεύουν οι Έλληνες και οι Ελληνίδες, φτωχοί άνθρωποι, στην ιδιωτική υγεία; Γύρω στα 10. Δέκα. 10 δισεκατομμύρια και άλλα 2 δισεκατομμύρια δίνουν στους τραπεζίτες για τα χαράτσια. Πόσα δίνει το ελληνικό δημόσιο στο ΕΣΥ;  Πεντέμισι. Μη μου πείτε αν υπάρχει… Το θέμα είναι πώς διανέμεται η πίτα. Πάντα αυτό ήταν το ερώτημα.

Όταν αυτοί τα βλέπουν, την παιδεία, την υγεία, το νερό, ξέρει τι βλέπουνε; Εμπορεύματα. Εμείς πρέπει να τους σταματήσουμε. Από το να τα μετατρέψουν σε εμπόρευμα. 

Τέλος, νομοθετούμε το σύστημα Δημητρα, το μέλλον των ψηφιακών συναλλαγών που προστατεύει καταναλωτές, επιχειρήσεις στην κοινωνία από τα χαράτσια έως και 2000 εκατομύρια ευρώ παίρνουν χαράτσια. Αυτό είναι τα 2 δις, ε; Δεν τα θυμάμαι, είναι πολλά τα μηδενικά. Το Δήμητρα που ταυτόχρονα θα προσφέρει σημαντικό τόκο σε καταθέτες υπό τη μορφή φορο εκπτώσεων. Θα προσφέρει στο κράτος μας τη δυνατότητα για φθηνότερο εσωτερικό δανεισμό που μειώνει το κοινωνικό κόστος μιας τραπεζικής κρίσης. Αυξάνει τις άμυνες της κοινωνίας μας σε πιθανούς νέους εκβιασμούς της Ευρωπαϊκής Κεντρικής Τράπεζας, της ναυαρχίδας της τρόικας. Αυτό είναι το άμεσα εφαρμόσιμο μετριοπαθές πρόγραμμα 100 ημερών του Μέρα 25 Συμμαχία για τη Ρήξη και μια διευκρίνιση. 
Γιατί το ονομάζουμε πρόγραμμα ρήξης; Λόγω ρεαλισμού. Εμείς δεν έχουμε καμιά όρεξη να κάνουν καμιά ρήξη με κανέναν. Εμείς απλά να νομοθετήσουμε τα αυτονόητα, τα αναγκαία. Τα απαραίτητα, έτσι ώστε εσείς την νέοι και οι νέες νέες να αποκτήσετε. Ένα αξιοπρεπές μέλλον στη χώρα σας στη χώρα μας. Αλλά είμαστε σίγουροι και δεν μασάμε τα λόγια μας. Το μνημονιακό τόξο εντός και εκτός της Ελλάδας, θα χαρακτηρίσει αυτά τα αυτονόητα ρήξη. Και μαζί με την Ευρωπαϊκή Κεντρική Τράπεζα σύμμαχο θα αρχίσουν τις απειλές να πως θα προκύψει ρήξη. Βλέπετε λοιπόν ότι εμείς δεν λαϊκίζουμε. Λέμε ξεκάθαρα: θέλει αρετή, τόλμη και διάθεση ρήξης η ελευθερία. Και το γνωρίζετε αυτό. Αλλιώς, δεν θα ήσασταν εδώ απόψε το βράδυ, άλλωστε. 

Βλέπετε όμως, ο λαός μας δεν έχει συνηθίσει σε κόμματα που δεν φοβούνται να του μιλήσουν έτσι ανοιχτά 2 μέρες πριν τις εκλογές σου και να του μιλάνε για κόστος για δάκρυα αίμα, ιδρώτα όλα αυτά τα οποία απαιτεί η ελευθερία. Έτσι είμαστε όμως εμείς το Μέρα 25 για τη Συμμαχία για τη Ρψσήξη λέμε αυτά που πιστεύουμε και πιστεύουμε εκείνα που λέμε. Πριν την Κυριακή των εκλογών. Και μετά την Κυριακή των εκλογών. Τόσο των πρώτων εκλογών όσο και των δεύτερων και των τρίτων και των τέταρτον. 

Λέω να σας αφήσω για απόψε με 2 μηνύματα. Ένα μήνυμα σε όσους μας χαρακτηρίζουν ανάχωμα του συστήματος του, το έχετε ακούσει, έτσι. Επειδή λέει προτείνουμε άμεσα εφαρμόσιμες λύσεις στα προβλήματα του λαού, αλλά θέλουμε να λειτουργήσουμε εντός του καπιταλισμού. Σε εκείνους που μας κατηγορούν ότι το μόνο που μας ενδιαφέρει είναι να εκπολιτίσουμε τον καπιταλισμό, να χτίσουμε ένα καλύτερο καπιταλισμό, τους έχω ένα μήνυμα. Καταρχάς είναι τόσο ακριβές όσο το αισχρό ψέμα ότι ψηφήσαμε μνημόνια. Θα είμαι σαφής λοιπόν, δεν μασάμε τα λόγια μας. Ο καπιταλισμός δεν εκπολιτίζεται. Όπως ο κύκλος δεν τετραγωνίζεται, ο καπιταλισμός δεν εκπολιτίζεται. Τελευταία μάλιστα, ο καπιταλισμός πρέπει το είπα και πριν σε σύγχρονες μορφές ψηφιακής φεουδαρχίας, αποδεικνύοντας πόσο δίκιο, ποσο επίκαιρη παραμένει η Ρόζα Λούξεμπουργκ, όταν είχε πει ότι η ανθρωπότητα. Θα έχει να διαλέξει μεταξύ του σοσιαλισμού και της βαρβαρότητας. Τρίτος δρόμος δεν υπάρχει. Σοσιαλισμός ή βαρβαρότητα; 

Όμως. Αυτός ο λαός έχει αποδείξει ότι όταν υπάρχουν κόμματα σαν και το δικό μας που του δίνει ελπίδα, δεν σκύβει το κεφάλι. Έχει αποδείξει πόσο γενναίος είναι όταν υπάρχει προοπτική. Μιλούσα πριν για το σοσιαλισμό και τη βαρβαρότητα. Για να αποφευχθεί η βαρβαρότητα, δεν αρκεί όμως η επίκληση της ιδέας του σοσιαλισμού, που στο μυαλό της πλειοψηφίας, δυστυχώς, λόγω των λαθών της Αριστεράς, και αυτό είναι αυτοκριτική, αυτή η έννοια του σοσιαλισμού, του κομμουνισμού, έχει αμαυρωθεί. Απαιτείται αυτό που εμείς κάνουμε. Να καταδεικνύουμε τι θα μπορούσε να γίνει ακόμα και σήμερα. Αρχικά πριν έρθει ο σεισμός, η δευτέρα παρουσία. Και βέβαια να οραματιζόμαστε. Πάντα αναφερόμενοι με επιστημονικές λεπτομέρειες σε έναν αυτοδιαχειριζόμενο συμμετοχικό οικονομικά ορθολογικό σοσιαλισμό που εκδημοκρατίζει την οικονομική σφαίρα, έναν σοσιαλισμό που αξίζει να ματωσουμε να θυσιαστούμε για να οικοδομήσουμε. 

Αυτό ήταν το ένα μήνυμα. Τώρα έχω ένα άλλο μήνυμα στους άλλους που μας λένε και θα σας το λένε από σήμερα μέχρι την Κυριακή το πρωί και το βράδυ ίσως και μετά. Άντε βρε παιδιά, βάλτε μια πλάτη να φύγει ο Μητσοτάκης και μετά τα βρίσκουμε, τους απαντάμε ζούμε και αναπνέουμε, να αποκαθηλώσουμε τη Μητσοτάκης ΑΕ. Αλλά αριστεροί άνθρωποι είμαστε, βρε παιδιά, αρκεί να φύγει ένας άνθρωπος για να έρθει ο σοσιαλισμός, για να σταματήσει η εκμετάλλευση, για να σταματήσει η λεηλασία; Σε ποια χώρα του κόσμου έγινε κάτι θαυμάσιο σαν αυτό, να διώξετε έναν άνθρωπο και όλα να γίνουν όπως θα έπρεπε; Εμείς θέλουμε να ξεμπερδεύουμε όχι μόνο με τον Μητσοτάκη. Αλλά με τον υπαρκτό μητσοτακισμό, αυτή την ανίερη συμμαχία. Για προσέξτε, ο μητσοτακισμός δεν είναι απλά Δεξιά. Είναι κάτι χειρότερο. Είναι μια ανίερη συμμαχία ακροκεντρώων που δεν ήταν ποτέ ένα καρτέλ που να μην το αγαπήσουν. Και ακροδεξιών που θεωρούν ότι η ασφάλεια της χώρας απαιτεί πνιγμούς μεταναστών στο Αιγαίο. Αυτό είναι ο υπαρκτός μητσοτακισμός. 

Παρεπιπτόντως, προσέξατε, οι αντένες σας, οι κεραίες σας πήραν χαμπάρι το άρθρο των York Times σήμερα μαζί με το βίντεο; Που αποδεικνύουν άλλη μια φορά τα εγκλήματα κατά των προσφύγων της Μητσοτάκης ΑΕ, με τη συγκάλυψη πάντα της Ευρωπαϊκής Ένωσης. Είδατε σε αυτό το βίντεο τις αποτρόπαιες εικόνες, 11η Απριλίου, τώρα πρόσφατα; 12 συνάνθρωποί μας κάποια από αυτά παιδιά, μικρά παιδιά 3, 4, 5 ετών να οδηγούνται με βαν του Λιμενικού σε ερημική παραλία, παραλία της Λέσβου. Πριν μεταφερθούν βίαια σε πλεούμενο, το οποίο μετά τους μετέφερε σε σκάφος του Λιμενικού, το οποίο κατόπιν τους εγκαταλείπει στη μέση του Αιγαίου, παραβιάζοντας κατάφωρα το διεθνές δίκαιο, το διεθνές δίκαιο που επικαλείται η κυβέρνηση όλες τις κυβερνήσεις εναντίον της Τουρκίας. Δεν το βγάλαμε εμείς αυτό. Οι συντηρητικοί Νιου Γιορκ Τάιμς τα έβγαλα. 

Όπως είχαν βγάλει προηγουμένως έτσι πλέον με την είδηση ότι Αλαφούζος, Μαρινάκης, Βαρδινογιάννης και το κακό συναπάντημα διακινούν το πετρέλαιο του Πούτιν. Μια αλήθεια που όταν την είπε ο Κλέωνας από το βήμα της Βουλής δέχθηκε μήνυση από τον Αλαφούζο. Και ποιο είναι το πιο ωραίο; Ποιο είναι το πιο ευφάνταστο; Είναι το εξής, μηνύει ο Αλαφούζος που μεταφέρει το πετρέλαιο του Πούτιν τον Κλέωνα και το κανάλι του Αλαφούζου, ο ΣΚΑΙ, δεν το αναφέρει. Τέτοια ειδησάρα μεγατόνων. Έχεις τον αρχηγό του ΣΚΑΙ να μηνύει κοινοβουλευτικό εκπρόσωπο κοινοβουλευτικού κόμματος και δεν το αναφέρω, δεν είναι είδηση ούτε για αυτό το κανάλι, ούτε για τα άλλα κανάλια των άλλων φίλων και εχθρών του κυρίου Μαρινάκη. 

Όσο για τον ΣΥΡΙΖΑ, τι να πει κι αυτός έτσι που κατάντησε; Να υποστηρίζει το φράχτη στον Έβρο και να τσακώνεται με τον Μητσοτάκη για το αν θα πρέπει να το πληρώσουμε με εθνικά κονδύλια ή με ευρωπαϊκά κονδύλια. Εκεί φτάσανε, αυτό είναι το ύστατο σκαλί στην κόλαση της αναξιοπιστίας, ενός κόμματος στο οποίο ήμασταν κιόλας κάποιοι από μας.

Εδώ για μια ανυπότακτη, ανυπάκουη Αριστερά. Κοιτάξτε, αυτή πρέπει να είναι ίσως η πρώτη και η τελευταία φορά που αυτά που λέω ακούγονται στον αέρα. Λόγω της ΕΡΤ, που δεν έχει επιλογή λόγω εκλογικού νόμου, παρά να μου επιτρέψει να μεταφέρω αυτές τις αλήθειες στον κόσμο μας βλέπει. Όχι, παίζει live τώρα, δεν το γλίτωσανε. Αυτή τη φορά το άκουσα ναι. 

Είδατε λοιπόν ποιοι πραγματικά θέλουμε να ξεριζωθεί η Μητσοτάκης ΑΕ. εμείς. Δεν μας αρκεί βέβαια να φύγει ο Κυριάκος και η παρέα του από το Μαξίμου για να πούμε εμείς στα θλιβερά αυτά δωμάτια όπως κάποιοι ποθούν. Εμείς απαιτούμε όχι μόνο να φύγει Μητσοτάκης, αλλά να ξεμπερδεύουμε με τους μετόχους της ομώνυμης.
Ανώνυμης εταιρείας τους ολιγάρχες. Που ξέρετε τώρα σε ενδιαφέρει, δεν τους πειράζει να αλλάξουν το όνομα της ΑΕ, να την πουν κάτι άλλο. Μια χαρά θα δέχονταν άλλον διευθύνοντα σύμβουλο, να φύγει ο Μητσοτάκης και να έρθει κάποιος άλλος. Το μόνο που τους ενδιαφέρει το μόνο που θα τους πείραζε θα ήταν μια πραγματική προοδευτική κυβέρνηση, η οποία δεν θα συνεχίσει να εφαρμόζει τις ολιγαρχικές πολιτικές που γεμίζει γεμίζουν τις τσέπες τους. Ποιες τσέπες τους τώρα; Δεν χωράνε οι τσέπες τους, τα Κέιμαν Άϊλαντς δεν χωράνε, ούτε το ψηφιακό χρήμα δεν χωράει εκεί μέσα. Για να φύγει λοιπόν, όχι μόνο ο Μητσοτάκης, αλλά και υπαρκτός Μητσοτακισμός, απαιτείται ρήξη με το μνημονιακό τόξο, όχι εναλλαγή εντός του μνημονιακού τόξου. Είναι το χρέος της ανυπακοής. Το μόνο χρέος που έχουμε εμείς. Είναι το χρέος της ανυπακοής. Το μόνο χρέος που έχουμε εμείς είναι το χρέος της ανυπακοής. Δεν υπακούμε στας διαταγάς της ολιγαρχίας.

Να προσθέσω το εξής. Η ενδομνημονιακή εναλλαγή, να φύγει ο ένας ο άλλος χωρίς να αλλάξεις το μνημονιακό πλαίσιο, όπως λένε οι ίδιοι δεν θα το αλλάξουν, αποτελεί εγγύηση της διαιώνισης του μητσοτακισμού με άλλο όνομα στη μετά τον Μητσοτάκη εποχή. Φίλες φίλοι, συνοδοιπόροι σ οι σύντροφοι τα πράγματα είναι απλά. Όπως είπα και πριν, στόχος μας σε αυτές τις εκλογές, όπως και στις επόμενες, είναι ένα εκλογικό αποτέλεσμα, που βάσει του συνεκτικού καλά δουλεμένου άμεσα εφαρμόσιμου κυβερνητικού προγράμματός μας, θα δρομολογήσει την ανάδυση της νέας μεγάλης αγωνιστικής αριστεράς της νεολαίας, που σύντομα, στο όνομα της νεολαίας, θα διεκδικήσουμε την εξουσία ώστε να την αποδώσουμε στην πλειοψηφία, στους πολλούς, τους όποιους λεηλατούν η ολιγαρχία και το μεγάλο κεφάλαιο. Που τους λεηλατούν με την αρωγή των τριών μνημονιακών κομμάτων που επικαλούνται ιδεολογίες, φιλελευθερισμό ο ένας, δημοκρατία ο άλλος, Αριστερά Μαρξισμό  ο τρίτος. Ιδεολογίες, τις οποίες έχουν καταεξευτελίσει εδώ και πολύ καιρό. Τίποτα λιγότερο δεν μας αρκεί. Κανένα αξίωμα δεν μας αποσπά από αυτό το στόχο. Καμία σειρήνα δεν θα μας αποπροσανατολίσει. Προχωράμε. Η ειρηνική εξέγερση ενάντια στου φωτός το σβήσιμο που ξεκίνησε δειλά πριν 4 χρόνια με την είσοδο του Μέρα 25 στη Βουλή, δύο μέρες μετά από εκείνη τη συγκέντρωση στην πλατεία Σανταρόζα. Σήμερα, με το Μέρα25 Συμμαχία για τη Ρήξη, εδώ στην πλατεία απέναντι από το Δημαρχείο της Αθήνας, βρίσκεται σε πλήρη ανάπτυξη και αύριο θα γεννηθεί η νέα μεγάλη Αριστερά που έχει ανάγκη ο τόπος. 

Θέλω να σας αφήσω. Με μια φράση που έπιασε το αυτί μου. Το 2011. Στην πλατεία Συντάγματος, λίγο πριν τη διάλυση των αγανακτισμένων με εκείνο τον χημικό πόλεμο της αστυνομίας. Θυμάμαι μια νεαρή διαδηλώτρια, δεν έμαθα ποτέ το όνομά της, να λέει σε βουλευτή του ΠΑΣΟΚ, που σπρώχνοντας τους διαδηλωτές για να μπει στη Βουλή αγκομαχώντας, για να ψηφίσει μνημόνια, της πετάει ένα ποια είσαι εσύ μωρή που θα με εμποδίσεις αυτό να ψηφίσω; Τότε η νεαρή διαδηλώτρια ήρεμα νηφάλια, σχεδόν γαλήνια, του λέει ποια θα έπρεπε να ήμουν; Παίρνοντας δύναμη από τη νηφάλια δύναμη της αφανούς αγωνίστριας, έχοντας υπερβεί όλες και όλοι μαζί το θρήνο της ήττας του 2015, βλέποντας μπροστά προς τη νέα ανατροπή που δρομολογούμε, όπως είπα και χθες το βράδυ στη Θεσσαλονίκη, η πολιτική μας επανάσταση, σύντροφοι συντρόφισσες, συνοδοιπόροι, φίλες και φίλοι, η πολιτική μας επανάσταση σήμερα αρνείται να δανειστεί την ποίησή της από το παρελθόν, μόνο από το μέλλον. Και έτσι βρίσκεται η δύναμη να βροντοφωνάξουμε πρώτη φορά ρήξη, όλα μπορούν να είναι αλλιώς προχωράμε. 