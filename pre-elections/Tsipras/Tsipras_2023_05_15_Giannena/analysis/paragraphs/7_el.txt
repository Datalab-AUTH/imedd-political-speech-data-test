Αυτή είναι η Ελλάδα του κ. Μητσοτάκη. Η Ελλάδα που πλήγωσε και πληγώνει κάθε Έλληνα, τέσσερα χρόνια τώρα. Πλήγωσε κάθε νέα και κάθε νέο, που πασχίζει να τα βγάλει πέρα, να ανοίξει σπίτι και να κάνει οικογένεια. Γιατί ο μισθός τελειώνει στις 15 του μήνα. Πλήγωσε κάθε εργαζόμενο που αναγκάζεται να δουλεύει ήλιο με ήλιο για έναν μισθό που δεν καλύπτει ούτε τις στοιχειώδεις ανάγκες. Πλήγωσε κάθε νέα μητέρα που κάθε μήνα αντιμετωπίζει το δίλημμα τι να πρέπει να κόψει από τη διατροφή του παιδιού της, γιατί οι τιμές στα είδη πρώτης ανάγκης έχουν πάει στα ύψη. 