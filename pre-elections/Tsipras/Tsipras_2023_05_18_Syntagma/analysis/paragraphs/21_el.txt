Και θέλω να απευθυνθώ και σε όλους τους δημοκρατικούς πολίτες, που έχουν καταλάβει πόσο επιζήμιο είναι να έχουμε άλλα τέσσερα χρόνια κυβέρνηση Μητσοτάκη. Και τους καλώ να κρίνουν με βάση τη λογική. Μπορεί να έχουν τις επιφυλάξεις τους, ακόμη και τις διαφωνίες τους με τον ΣΥΡΙΖΑ, αλλά δεν μπορεί να μη καταλαβαίνουν ότι μόνο η νίκη του ΣΥΡΙΖΑ την Κυριακή μπορεί να διασφαλίσει ότι θα λογοδοτήσουν οι υπαίτιοι του παρακράτους και ότι θα αφεθεί η δικαιοσύνη απερίσπαστη να δώσει δικαίωση για το έγκλημα των Τεμπών.