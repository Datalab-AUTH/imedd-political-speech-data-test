Γι αυτό και όπως έλεγε ο αείμνηστος Μανώλης Γλέζος και 1 € να ήτανε οι πολεμικές επανορθώσεις, εμείς αυτό το ευρώ οφείλουμε να το διεκδικήσουμε. Ο κύριος Μητσοτάκης όμως, προχθές δια του κυρίου Σκέρτσου μας είπε να τις ξεχάσουμε οριστικά τις γερμανικές επανορθώσεις και το κατοχικό δάνειο. Θέλω λοιπόν να το απαντήσουμε από εδώ από αυτή την πλατεία. Από δω που ήτανε τόπος ηρωικός, όπως σχεδόν κάθε τόπος της χώρας μας, που υπήρξαν εκτελέσεις, κακουχίες, βασανισμοί, δολοφονίες. 