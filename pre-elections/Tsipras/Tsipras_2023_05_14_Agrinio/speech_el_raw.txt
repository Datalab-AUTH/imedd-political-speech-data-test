Πολίτες του Αγρινίου. Σήμερα με τη σημερινή σας συγκέντρωση, η Αιτωλοακαρνανία δίνει απάντηση οριστική. Στις 21 του Μάη θα νικήσει ο λαός, στις 21 του Μάη θα νικήσει η δημοκρατία. Όποιος. Όποιος είχε αμφιβολία για το ποια είναι η πραγματική παράσταση νίκης στις εκλογές που έρχονται, δεν έχει παρά να δει τι ακριβώς συμβαίνει σήμερα εδώ, στην Πλατεία Δημοκρατίας, στην καρδιά του Αγρινίου. Σήμερα από δω από το Αγρίνιο, με τη μεγαλειώδη σημερινή σας συγκέντρωση, ξεκινάμε τη μάχη των 7 ημερών για την τελική νίκη, για τη μεγάλη νίκη του λαού μας στις 21 του Μάη. Από τη Πλατεία Δημοκρατίας, εδώ στο Αγρίνιο, η δημοκρατία αντεπιτίθεται, για να ρίξουμε το φαύλο καθεστώς που μας κυβερνάει, για να φύγει η χειρότερη Δεξιά κυβέρνηση από τη Μεταπολίτευση και μετά, για να ξαναστήσουμε την κοινωνία στα πόδια της, για να ξαναφέρουμε τη δημοκρατία στην εξουσία και τη δικαιοσύνη παντού, στην κοινωνία και στη χώρα μας. Και το μήνυμα το μήνυμα που στέλνετε σήμερα το μήνυμα που στέλνει το Αγρίνιο σήμερα είναι ένα: κύριε Μητσοτάκη, την άλλη Κυριακή εγκαταλείπετε οριστικά το Μέγαρο Μαξίμου. Την άλλη Κυριακή έρχεται η αλλαγή. Την άλλη Κυριακή με τη νίκη του λαού μας στις 21 κερδίζουμε και στις 22 σχηματίζουμε κυβέρνηση προοδευτικής συνεργασίας. 

Και ξεκινάμε το δύσκολο έργο, το δύσκολο έργο να φέρουμε την αλλαγή και τη δικαιοσύνη στις ζωές των ανθρώπων. Γιατί δεν αξίζουν στην Ελλάδα και στους Έλληνες, αλλά 4 χρόνια αλαζονείας, αλλά 4 χρόνια αδιαφορίας, άλλα 4 χρόνια ακραίας διαφθοράς, άλλα 4 χρόνια οικογενειοκρατίας, άλλα 4 χρόνια αισχροκέρδειας, άλλα 4 χρόνια γενικευμένης αδικίας. Και αυτό πολίτες του Αγρινίου γίνεται κάθε μέρα συνείδηση της πλειοψηφίας του λαού μας, που δεν θέλει πια να ζει έτσι πολιορκημένος από την ανησυχία, την ανασφάλεια, την αγωνία. Και τώρα πια δεν υπάρχει αμφιβολία για το ποιος νοιάζεται και ποιος αδιαφορεί για το ποιος δουλεύει για το δημόσιο συμφέρον και ποιος δουλεύει για το συμφέρον των ισχυρών. 

Ο κύριος Μητσοτάκης πια είναι αποδεδειγμένο, εδώ και 4 χρόνια, δεν νοιάζεται για τους πολλούς παρά μονάχα για τους λίγους και τους ισχυρούς. Παρέδωσαν πριν από 8 χρόνια στο ΣΥΡΙΖΑ μια οικονομία διαλυμένη, μια κοινωνία γονατισμένη, μια χώρα ρημαγμένη, βυθισμένη στη χρεοκοπία, με τρόικες και επιτηρητές και παρέλαβαν, ύστερα από σκληρή δουλειά, μια χώρα έξω από τα μνημόνια, μέσα στις αγορές με 12 τρίμηνα ανάπτυξης με ρυθμισμένο το δημόσιο χρέος και με 37 δισεκατομμύρια στα δημόσια ταμεία. Γιατί; Για να τρώει τελικά από τα έτοιμα ο κύριος Μητσοτάκης, για να σπαταλάει όσα μαζί με τεράστιες θυσίες και δυσκολίες κατακτήσαμε να τα σπαταλάει σε απευθείας ανάθεση σε ημέτερους και σε επιδοτήσεις της αισχροκέρδειας των ισχυρών. 

Και τι παραδίδει αλήθεια σήμερα σε λίγες μέρες που θα αναγκαστεί να παραδώσει το μέγαρο Μαξίμου, την Παράλλη την παραδίδει αλήθεια, μια τετραετία μετά, όπου τα βρήκε όλα στρωμένα και έτοιμα. 50 δισεκατομμύρια μεγαλύτερο το δημόσιο χρέος, 40 δισεκατομμύρια, μεγαλύτερο το ιδιωτικό χρέος και τη μισή Ελλάδα, 4.250.000 Έλληνες με μη εξυπηρετούμενες οφειλές στην εφορία στις τράπεζες, στα ασφαλιστικά ταμεία. Και 700.000 νοικοκυριά να αγωνιούν αν την επόμενη μέρα θα χάσουν το σπίτι τους στον πλειστηριασμό, αφού ο κύριος Μητσοτάκης έχει αυτοσχέδιο περνώντας τα ενυπόθηκα ακίνητα τους στα funds. 

Τι άλλο μας παραδίδει; Μας παραδίδει ένα διαλυμένο Εθνικό Σύστημα Υγείας με αρνητικό ρεκόρ 37.000 συνανθρώπων μας που χάσαμε άδικα στην πανδημία. Ένα αρνητικό ρεκόρ που κατατάσσει τη χώρα μας χειρότερη ακόμα και από τη Βραζιλία του Mπολσονάρο, αναλογικά με τον πληθυσμό μας. Γιατί; Γιατί αντί να ενισχύσει; Τα νοσοκομεία μας με γιατρούς και νοσηλευτές, αντί να φτιάξει μονάδες εντατικής θεραπείας, μας έλεγε ότι είναι το ίδιο για τους ασθενείς αν είναι εντός ή εκτός των μονάδων εντατικής θεραπείας και γνωρίζω καλά πόσο βαρύ τίμημα πλήρωσε το Αγρίνιο, η Αιτωλοακαρνανία, εδώ με το νοσοκομείο σας να είναι στους χειρότερους δείκτες της εγκατάλειψης της αδιαφορίας από την κυβέρνηση Μητσοτάκη.

Μας παραδίδει επίσης. Μας παραδίδει επίσης μια παιδεία με δεκάδες χιλιάδες παιδιά έξω από τα πανεπιστήμια για να μπορούν να αυγατίζουν τα κέρδη τους, τα κολέγια και ιδιώτες με τη βάση την ελάχιστη εισαγωγής που έφτιαξε ο κύριος Μητσοτάκης ώστε κάθε χρόνο να κόβονται τα παιδιά από τις λαϊκές οικογένειες και να κλείνουνε να μαραζώνουν οι σχολές στα περιφερειακά πανεπιστήμια. Μας άφησε. Σχολεία χωρίς μόνιμους καθηγητές με το 30% να είναι αναπληρωτές και πανεπιστήμια χωρίς πανεπιστημιακούς καθηγητές, αλλά με πανεπιστημιακούς αστυνόμους. 

Μας παραδίδει επίσης, τι άλλο, την εργασιακή ζούγκλα των απλήρωτων υπερωριών και της κατάργησης του οκταώρου για τους εργαζόμενους, τη διαρκή μείωση του μέσου μισθού και της αγοραστικής δύναμης των νοικοκυριών. Προχθές ο Οργανισμός Οικονομικής Συνεργασίας και Ανάπτυξης έβγαλε κάποιους δείκτες, αδιάψευστους δείκτες που αφορούν την Ελλάδα. Τους διέψευσε και αυτούς ο κύριος Μητσοτάκης. Μόνο με τα όσα λέει η ενημέρωση 108, που εσχάτως έγινε 107, συμφωνεί μονάχα με όσα λένε στα κανάλια. Οι παπαγάλοι προπαγανδιστές της κυβερνητικής προπαγάνδας. Όμως, όμως, οι διεθνείς οργανισμοί και οι δείχτες τους λένε την αλήθεια. Τι μας είπε Λοιπόν ο ΟΑΣΑ προχθές; Οτι η Ελλάδα ήταν η μόνη ευρωπαϊκή χώρα που την τριετία 2019 - 2021 είχε μείωση του ονομαστικού μισθού, του μέσου ονομαστικού μισθού, και το 2022 είχε μείωση και του μέσου πραγματικού μισθού κατά 7,5%. 

Τι σημαίνει αυτό, πολίτες του Αγρινίου; Σημαίνει ότι εκεί που μας έταζαν καλύτερες δουλειές και καλύτερους μισθούς και στήριξη στη μεσαία τάξη κατάντησαν τη μεσαία τάξη να ζει με κουπόνια, να χρειάζεται κουπόνια για να πάει στο σούπερ μάρκετ, να πληρώσει το ρεύμα, να βάλει βενζίνη στα πρατήρια της βενζίνης. Τι άλλο μας έταζαν, όμως, θυμάστε το 19; Έταξαν καλύτερες μέρες τους απόμαχους της δουλειάς, στους συνταξιούχους. Και τι απέγινε τελικά όλα αυτά τα χρόνια; Σύμφωνα με όσα λέει η Eurostat, συνταξιούχοι με σύνταξη ως 700 € μηνιαίως είδαν την αγοραστική τους δύναμη να μειώνεται κατά 40%. Η σύνταξη που έπαιρναν το 19 είναι 40% λιγότερη σε ό,τι αφορά την αγοραστική της αξία. Ο συνταξιούχος σήμερα δεν έχει την αξιοπρέπεια να μπορεί να κάνει ένα δώρο στο εγγόνι του. Και τι άλλο έκαναν στους συνταξιούχους αυτοί που έχουν το θράσος να μας κουνούν το δάχτυλο; Όταν μας λέγανε ότι εμείς προδώσαμε δήθεν τη Μακεδονία για να σώσουμε τις συντάξεις, όταν μας λέγανε αυτές τις αθλιότητες, αυτοί που τώρα πήγαν χέρι χέρι και τήρησαν και τιμήσανε τη συμφωνία που εμείς κάναμε υπηρετώντας το πατριωτικό μας καθήκον. Αυτοί λοιπόν, που τότε μας έλεγαν ότι είναι ψίχουλα η 13η σύνταξη, την κατήργησαν 13η σύνταξη και έκοψαν στέρησαν ακόμα και τα αναδρομικά από τους συνταξιούχους, παρά την απόφαση του Συμβουλίου της Επικρατείας. 7 δισεκατομμύρια στο σύνολο στέρησαν από τους συνταξιούχους αυτή την τετραετία.

Τι άλλο; Μας παραδίδει ο κύριος Μητσοτάκης ένα κράτος λάφυρο με τις γαλάζιες ακρίδες να καταλαμβάνουν θέσεις σε όλες τις ΔΕΚΟ και να δίνουν μπόνους στον εαυτό τους με διορισμούς εκτός ΑΣΕΠ, με διπλασιασμό των μετακλητών και με πλήρη απαξίωση και αδιαφορία ακόμα και για την ασφάλεια του πολίτη. Με πιο αδιαμφισβήτητη απόδειξη για αυτό τα Τέμπη, μια ανείπωτη τραγωδία. Αποτέλεσμα της πολιτικής ανηθικότητας ενός καθεστώτος που άφησε τους σιδηροδρόμους να διαλύονται. Και λίγες μέρες πριν το δυστύχημα δεν είχε ντροπή. Ο υπεύθυνος υπουργός να φωνάζει μέσα στη Βουλή ντροπή, όταν οι βουλευτές του ΣΥΡΙΖΑ του έλεγαν ότι έχει αφήσει το σιδηρόδρομο διαλυμένο και εγκυμονούνται κίνδυνοι για την ασφάλεια των επιβατών. Και σήμερα, σήμερα, αυτός ο υπουργός, ο υπουργός των Τεμπών, είναι ξανά υποψήφιος με επιλογή του κυρίου Μητσοτάκη, για να ξεπλυθεί στην κολυμβήθρα του Σιλωάμ. Μας είπε όμως ο κύριος Μητσοτάκης τότε. Ότι ήταν ένα ανθρώπινο λάθος που τα έκανε όλα αυτά ο σταθμάρχης έφταιγε. Ποιος αλήθεια τον διόρισε αυτό το σταθμάρχη με κομματικό ρουσφέτι; Χωρίς να έχει προσόντα, χωρίς να έχει προϋπηρεσία, ανεκπαίδευτο; Ποιος τον διόρισε; Και εκ των υστέρων τον μονιμοποίησε. 

Φίλες και φίλοι πολίτες του Αγρινίου. Αυτή την εικόνα της αδιαφορίας και της αλαζονείας η κυβέρνηση Μητσοτάκη και ο ίδιος ο κύριος Μητσοτάκης την έδειχνε σε όλη την τετραετία. Τίποτα δεν ήξερε και για όλα κάποιος άλλος έφταιγε. Τίποτα δεν ήξερε ο ίδιος. Χρειάζεται άλλη απόδειξη. Για να συνειδητοποιήσουμε ότι δεν πάει άλλο με αυτήν την υποτιμητική συμπεριφορά. Πολίτες του Αγρινίου, πολίτες της Αιτωλοακαρνανίας, την επόμενη Κυριακή έχουμε την ευκαιρία. Έχουμε την ευκαιρία στην κάλπη. Να τιμωρήσουμε αυτούς που 4 χρόνια τώρα, με την αλαζονεία και την αδιαφορία τους μας οδήγησαν σε μια κατάσταση οδυνηρή, αλλά έχουμε και την ευκαιρία να ανοίξουμε το δρόμο σε μια προοδευτική κυβέρνηση, κυβέρνηση προοδευτικής συνεργασίας, όχι μόνο για να τιμωρήσουμε, αλλά για να αναλάβουμε την ευθύνη να ξαναστήσουμε την κοινωνία στα πόδια της, να ξανατονώσουμε την οικονομία να, να αλλάξουμε αυτό το πλαίσιο των ανισοτήτων και να δώσουμε πνοή πνοή στα όνειρα της νέας γενιάς, στις ελπίδες της μεγάλης κοινωνικής πλειοψηφίας. 

Δεν θα ξεχάσουμε λοιπόν όλα όσα έγιναν αυτή την τετραετία. Δεν θα ξεχάσουμε ούτε το έγκλημα των Τεμπών. Ούτε το βιασμό της δημοκρατίας και του κράτους δικαίου με τις παράνομες παρακολουθήσεις. Ο Μητσοτάκης απέφευγε. Σαν το διάολο το λιβάνι να έρθει σε ένα debate. Και μάλλον κάτι ήξερε που το απέφευγε. Αποφεύγει ακόμα και σήμερα την πρόσκληση να έρθει να αντιπαρατεθούμε, αλλά αποφάσισε και δέχθηκε να βρεθούμε οι 6 πολιτικοί αρχηχοί, νομίζοντας ότι θα καταφέρει να κρυφτεί πίσω από τους άλλους 4. Στην πρώτη ζορικη ερώτηση όμως έπαθε τρικυμία και μαρτύρησε δίχως ξύλο, μοναχός του, όλα όσα προσπαθούσε να κρατήσει κρυφά 9 μήνες τώρα. Σε σχέση με το μεγάλο σκάνδαλο των υποκλοπών. Ομολόγησε το σκάνδαλο και το βιασμό της δημοκρατίας και του κράτους δικαίου. Παραδέχθηκε ότι δεν υπήρξε κανένας εθνικός λόγος για τις παρακολουθήσεις. Θέλω όμως να αναρωτηθώ για άλλη μια φορά εδώ από το Αγρίνιο. Αν δεν υπήρξε εθνικός λόγος για τις παρακολουθήσεις, τότε γιατί επί 9 μήνες επικαλείτο το εθνικό απόρρητο για να συγκαλύψει την αλήθεια στην εξεταστική επιτροπή της Βουλής; Για ποιο λόγο, εφόσον δεν υπήρξε εθνικός λόγος, η εισαγγελέας της ΕΥΠ, η κυρια βλαχου, υπέγραφε παρανόμως τις διατάξεις για να παρακολουθούνται πολίτες; Το μισό πολιτικό σύστημα, πολιτικοί αρχηγοί, υπουργοί, ακόμα και οι αρχηγοί των ενόπλων δυνάμεων. Και για ποιο λόγο η κυρία αυτή παραμένει ακόμα στη θέση της; Πού τον κρατάει τον κύριο Μητσοτάκη; Για ποιο λόγο επίσης και τι ακριβώς έκανε ο Εισαγγελέας του Αρείου Πάγου, ο κύριος Ντογιάκος, για να εντοπίσει τους δράστες; Και γιατί γιατί; Δεν υπάρχει καμία απαγγελία κατηγορίας 9 μήνες σήμερα για αυτές τις παράνομες πράξεις. Για να τελειώνουμε λοιπόν, δεν είναι μόνο σκάνδαλο, είναι έγκλημα κατά της δημοκρατίας, του κράτους δικαίου, κατά των δικαιωμάτων του πολίτη και είναι και κακούργημα, σύμφωνα με τον ποινικό κώδικα. Κακούργημα που προσπαθούν να συγκαλύψουν χειραγωγώντας τη δικαιοσύνη και τώρα επιχειρούν να ξεπλυθούν και να ξεπλύνουν τα ατοπήματα τους με την ψήφο του λαού. 

Θέλω λοιπόν σήμερα να απευθυνθώ όχι σε εσάς, αλλά στους συντηρητικούς πολίτες, στους έντιμους Νεοδημοκράτες. Έχουμε σημαντικές ιδεολογικές διαφορές, αλλά πιστεύω ότι ένα πολύ μεγάλο μέρος αυτών των συντηρητικών πολιτών είναι έντιμοι και αισθάνονται ντροπή για αυτή την οικογένεια που τους κυβερνούν, που μας κυβερνά και που διοικεί το κόμμα τους. Αισθάνονται ντροπή για το σκάνδαλο των υποκλοπών, για την παραβίαση του κράτους δικαίου, για το βιασμό της δημοκρατίας, για τη διεύρυνση των ανισοτήτων. Δε θέλω να τους ρωτήσω. Ο κύριος Μητσοτάκης, είναι σαφές, θέλει να ξεπλυθεί με την ψήφο σας. Θα τον ξεπλύνετε με την ψήφο σας; θα γίνετε συνένοχοι στο βιασμό της δημοκρατίας; Θα του δώσετε λευκή επιταγή, να συνεχίσει τα ίδια και χειρότερα, να γίνει ενδεχομένως και ακόμα πιο επικίνδυνος; Είναι φανερό ότι φως και κάθαρση δεν πρόκειται να υπάρξει αν ο κύριος Μητσοτάκης δεν πληρώσει το τίμημα των πράξεών του, αν δηλαδή δεν ηττηθεί στις εκλογές της 21ης του Μάη. Καλούμε λοιπόν τους πολίτες να μην γίνουν συνένοχοι σε αυτό το έγκλημα. 

Και αυτό το μήνυμα θέλω να το στείλω όχι μονάχα συντηρητικούς ψηφοφόρους, αλλά αυτό το μήνυμα θέλω να φτάσει και στον κύριο Ανδρουλάκη του ΚΙΝΑΛ. Και να ρωτήσω. Πώς αλήθεια θα οδηγηθούν οι υπαίτιοι του παρακράτους στη φυλακή, όπως ευλόγως ζήτησε προχθές, με κυβέρνηση της Νέας Δημοκρατίας του κυρίου Μητσοτάκη; Πώς γίνεται να αφήνετε ίσες αποστάσεις για την επόμενη μέρα ανάμεσα σε αυτόν που σας παρακολουθούσε, γιατί ήθελε να σας ελέγχει από τη μια, και στην προοπτική μιας προοδευτικής κυβέρνησης που θα φέρει την κάθαρση και θα θέσει τους υπαίτιους του παρακράτους προ των ευθυνών τους, από την άλλη; Για αυτό λοιπόν από δω, από το δημοκρατικό Αγρίνιο, από το δημοκρατικό Αγρίνιο, από την από την πόλη των μεγάλων δημοκρατικών παραδόσεων, θέλω να θυμίσω κάτι σε όσους θεωρούν ότι έχουν την αποκλειστική πνευματική ιδιοκτησία της παρακαταθήκης και των συνθημάτων της δημοκρατικής παράταξης αλλά και του ίδιου του μεγάλου ηγέτη της δημοκρατικής παράταξης του Ανδρέα Παπανδρέου. Και να τους θυμίσω, ο Ανδρέας Παπανδρέου δεν είχε ποτέ δει μέτωπο, δεν είχε ποτέ μέτωπο στις προοδευτικές δυνάμεις. Ένα ήταν το μέτωπό του, η Δεξιά. Η χειρότερη Δεξιά που είχαμε ποτέ είναι η σημερινή, για αυτό και εμείς. Εγώ προσωπικά ένα μόνο μετώπο έχω, τη Δεξιά του κυρίου Μητσοτάκη, κανέναν άλλον. Και απλώνω απλώνω το χέρι σε όλες τις προοδευτικές δυνάμεις του τόπου, στους προοδευτικούς πολίτες. Και τους ρωτώ, ποιο είναι το κρίσιμο διακύβευμα αυτής της μάχης; Να μην είναι στις 23 του Μάη να μην είναι ο κύριος Μητσοτάκης στο Μέγαρο μαξίμου, να έχουμε προοδευτική κυβέρνηση συνεργασίας στις 22 του Μάη για να φέρουμε την αλλαγή. 

Να ξαναστήσουμε την κοινωνία στα πόδια της, να φέρουμε την ελπίδα στις νέες και στους νέους, να στηρίξουμε τους αδύναμους. Αυτό είναι το δικό μας μέτωπο. Αυτό είναι το δικό μας όραμα και αυτό θα γίνει πράξη με την ψήφο του ελληνικού λαού την ερχόμενη Κυριακή. 

Θέλω όμως να σας πω και κάτι ακόμα. Σας είπα πιο πριν ότι ο κύριος Μητσοτάκης δεν νοιάζεται. Είναι η μισή αλήθεια. Δεν νοιάζεται για τους πολλούς, νοιάζεται για κάποιους λίγους και ισχυρούς, νοιάζεται για κάποιους προνομιούχους. Δεν είναι τυχαίο. Πολύ πριν από λίγες ημέρες είδε τη δημοσιότητα στο Διαδίκτυο ένα βίντεο. Με έναν εργοδότη δίπλα από τον υπουργό Αναπτύξεως, όπου ήταν περιχαρής να απειλεί και να εκβιάζει τους εργαζόμενους, ότι αν δεν ψηφίσουν τη Νέα Δημοκρατία και ψηφίσουν τον ΣΥΡΙΖΑ θα απολυθούν. Ο άνθρωπος αυτός έχει τα δίκια του εδώ που τα λέμε, διότι αν βγει πρώτο κόμμα ο ΣΥΡΙΖΑ την άλλη Κυριακή και έχουμε κυβέρνηση προοδευτικής συνεργασίας, θα του κοπεί το εύκολο χρήμα από το δημόσιο ταμείο που έπαιρνε όλο το προηγούμενο διάστημα. Αισχροκέρδεια δισεκατομμυρίων. Ουρανοκατέβατα κέρδη ιδιωτικοποίηση της ΔΕΗ, των νοσοκομείων, του νερού. Διανομή των πόρων του Ταμείου Ανάκαμψης σε μεγάλους ομίλους, γαλάζιες ακρίδες, έτσι ονομάστηκε η εφόρμηση των κομματικών στελεχών στο δημόσιο χρήμα και στις δημόσιες θέσεις. Αυτά είναι τα έργα του κυρίου Μητσοτάκη. Πώς δε νοιάζεται λοιπό; Νοιάζεται, αλλά νοιάζεται για λίγους και προνομιούχους. 15 εισηγμένες στο χρηματιστήριο με πάνω από ένα δισεκατομμύριο κέρδη κάθε μία, ρεκόρ κερδοφορίας εικοσαετίας, έργο του κυρίου Μητσοτάκη είναι και αυτό την ώρα που τα νοικοκυριά δεν μπορούν να βγάλουν την τρίτη εβδομάδα του μήνα. Πως δεν νοιάζεται λοιπόν; Νοιάζεται, αλλά για κάποιους ισχυρούς και αυτοί με τη σειρά τους νοιάζονται για να κερδίσει άλλη μια τετραετία που θα μεταφραστεί σε κέρδος για τους ίδιους. Τον στηρίζουν γιατί τους διαθέτει τα ταμεία του κράτους, τον ψηφίζουν, το χρηματοδοτούν, φιλοτεχνούν την εικόνα του στα μέσα ενημέρωσης, οπότε τα πράγματα είναι πολύ απλά. 

Τι ακριβώς θέλουμε να συμβεί την άλλη Κυριακή το βράδυ; Ποιοι να είναι αυτοί που θα πανηγυρίζουν στους δρόμους τη νίκη του λαού; Οι δημοκρατικοί πολίτες; Ή τα καρτέλ και οι ισχυροί; Ποιοι θέλουμε να χαμογελούνε την άλλη Κυριακή; Οι εταιρείες της ενέργειας, τα καρτέλ των ισχυρών ή θέλουμε να είναι ο λαός ο δημοκρατικός στους δρόμους που θα ελπίζει σε ένα καλύτερο αύριο; Είμαι βέβαιος, από τη σημερινή σας συγκέντρωση, από τη σημερινή σας συγκλονιστική παρουσία εδώ στο Αγρίνιο, ότι την άλλη Κυριακή ο λαός θα πανηγυρίζει. Εσείς θα πανηγυρίζετε, όλοι μας θα πανηγυρίζουμε την νίκη της δημοκρατίας, την επιστροφή της δικαιοσύνης, τη νίκη του λαού. 7 μέρες έμειναν για να φύγει η χειρότερη κυβέρνηση της δεξιάς που έχει δει ο τόπος. Θα πάμε γερά λοιπόν τις 7 αυτές μέρες θα πάμε γερά για να φέρουμε τη νίκη. Και θα νικήσουμε την άλλη Κυριακή. Θα νικήσουμε, γιατί δεν έχουμε άλλη επιλογή.

Με ρώτησε. Προχθές ένα νέο παιδί. Πως βλέπεις τα πράγματα; Του λέω εσύ πως τα βλέπεις; Βλέπω νίκη του ΣΥΡΙΖΑ μου απαντά. Του λέω γιατί; Δεν βλέπεις ότι παρουσιάζουν διαρκώς μετρήσεις που λένε το αντίθετο; Μου απάντησε, βλέπω νίκη του ΣΥΡΙΖΑ γιατί και εγώ και όλοι μου οι φίλοι ΣΥΡΙΖΑ θα ψηφίσουμε. Δεύτερον, βλέπω νίκη του ΣΥΡΙΖΑ γιατί δεν γίνεται αλλιώς. Γιατί είναι η μόνη μας ελπίδα να μείνουμε σε αυτόν τον τόπο, να μην ξενιτευτούμε, να μην βγούμε στο εξωτερικό. Και παίρνω αυτή την απάντηση, όχι μονάχα ως ένα μήνυμα αισιοδοξίας, αλλά και ως μια βαριά ευθύνη. Έχουμε βαριά ευθύνη τα όνειρα αυτών των νέων ανθρώπων, τις προσδοκίες αυτών των νέων ανθρώπων, να τις κάνουμε πράξη. Έχουμε βαριά ευθύνη. Είμαστε υποχρεωμένοι όχι μόνο να νικήσουμε, αλλά και να ξαναχτίσουμε την πατρίδα μας σε βάσεις στέρεες με κοινωνική δικαιοσύνη, για να δώσουμε προοπτική στα όνειρα της νέας γενιάς. 

Έχουμε υποχρέωση να νικήσουμε και θα νικήσουμε γιατί δεν αξίζει στις Ελληνίδες και στους Έλληνες άλλα 4 χρόνια να περάσουνε μια ζωή στην αδικία, στην αδιαφορία, στην αλαζονεία της εξουσίας. Και γιατί; Για να θυμηθώ ένα ωραίο παλιό σύνθημα, για να θυμηθώ ένα ωραίο παλιό σύνθημα, η Ελλάδα δεν ανήκει σε λίγες οικογένειες που μας κυβερνάνε. Η Ελλάδα δεν ανήκει σε λίγους πλούσιους και ισχυρούς. Η Ελλάδα ανήκει σε όλους τους Έλληνες. Ξέρετε, τα συνθήματα αυτά ανήκουνε στην δημοκρατική και προοδευτική παράταξη, είναι κοινή μας παρακαταθήκη. Δεν τα λέμε όμως για να μηρυκάζουμε τις δόξες του παρελθόντος. Τα λέμε, γιατί σήμερα τα έχει κάνει ξανά δραματικά επίκαιρα η χειρότερη Δεξιά από τη Μεταπολίτευση και μετά, η Δεξιά του κυρίου Μητσοτάκη. Κάποιοι νεότεροι δεν θυμούνται τι σημαίνει Δεξιά, μας το θύμισε 4 χρόνια τώρα ο κύριος Μητσοτάκης με τη συμπεριφορά του και μας θύμισε ότι τελικά Δεξιά σημαίνει ανισότητες, σημαίνει αδικία, σημαίνει αυταρχισμός, σημαίνει αισχροκέρδεια, σημαίνει οικογενειοκρατία. Όλα αυτά στα οποία θέλουμε να βάλουμε ένα τέλος με την ψήφο μας την επόμενη Κυριακή. 

Το δίλημμα λοιπόν. Το δίλημμα που έχουμε μπροστά στην κάλπη. Το δίλημμα που έχουμε μπροστά στην κάλπη είναι πράγματι αν αυτή η αλλαγή που δεν είναι αλλαγής της κυβέρνησης, είναι αλλαγή στη ζωή μας, στο εισόδημα, στα δικαιώματα. Το δίλημμα λοιπόν που έχουμε είναι ένα. Μητσοτάκης ξανά άλλα 4 χρόνια ή αλλαγή στη ζωή μας; Μητσοτάκης ξανά ή δικαιοσύνη παντού; Αυτό είναι το βασικό δίλημμα της επόμενης Κυριακής. 

Ο ΣΥΡΙΖΑ άνοιξε τα χαρτιά του, το πρόγραμμα του. Καταθέσαμε το συμβόλαιο για την αλλαγή, ένα συμβόλαιο 11 άρθρων που το διαπερνάει ένας απαράβατος όρος, η δικαιοσύνη. Ποιο είναι όμως το τετράπτυχο; Θα πω Εγώ αυτού του συμβολαίου; Να σας το πω απλά και κατανοητά για να μπορέσετε να το μεταφέρετε τις 7 αυτές μέρες που έμειναν σε κάθε χωριό, σε κάθε πολίτη, σε κάθε καφενείο, σε κάθε σπίτι. Τι σημαίνει νίκη του ΣΥΡΙΖΑ στις εκλογές και προοδευτική παράταξη και προοδευτική κυβέρνηση σημαίνει αύξηση μισθών, μείωση τιμών, ρύθμιση χρεών και ένα δίκαιο, αποτελεσματικό, ισχυρό κοινωνικό κράτος δίπλα στον πολίτη. Αυτό σημαίνει.

Κάποιοι όμως ανησύχησαν πολύ. Και μας είπανε ότι το πρόγραμμά μας κοστίζει πολύ. Και δεν βγαίνει. Αλήθεια, το δικό τους πρόγραμμα των 10 δισεκατομμυρίων απευθείας αναθέσεων σε ημέτερους είναι πρόγραμμα που βγαίνει το δικό τους πρόγραμμα που σε ενάμιση χρόνο δώσανε επιδοτήσεις μόνο στις εταιρείες ενέργειας πάνω από 10 δις είναι πρόγραμμα που βγαίνει; Ξέρουμε βέβαια να απαντήσουμε και με άλλο τρόπο. Αυτοί που άφησαν τη χώρα χρεοκοπημένη, με 15% 100 έλλειμμα το 2009 και μας βύθισαν στη χρεοκοπία. Αυτοί που άφησαν τα ταμεία άδεια το 2015. Αυτοί που το κόμμα τους χρωστάει 400 εκατομμύρια δανεικά και αγύριστα στις τράπεζες. Θέλουν να μιλήσουν σε μας για λογαριασμούς, που βγάλαμε τη χώρα από τα μνημόνια που εξυγιάναμε τα δημόσια, τα δημόσια οικονομικά, που αφήσαμε 37 δισεκατομμύρια στα δημόσια ταμεία. Κι έχουν το θράσος να μιλάνε σε μας και να μας λένε ότι δεν βγαίνει; 

Ε, λοιπόν, θέλω για άλλη μια φορά να ξεκαθαρίσω. Εμείς θα υλοποιήσουμε μέχρι κεραίας το πρόγραμμά μας και θα το υλοποιήσουμε μέχρι κεραίας, διότι είναι ντροπή αυτοί που σπατάλησανε 60 δισεκατομμύρια την τελευταία τριετία, ελέω της πανδημίας, χωρίς να αφήσουν τίποτα ουσιαστικό για την κοινωνία. Αφήνοντας διαλυμένα τα δημόσια νοσοκομεία, το κοινωνικό κράτος. Αφήνοντας στο έλεος τη μικρομεσαία επιχειρηματικότητα, δεν έχουν το δικαίωμα να μιλάνε σε εμάς, όταν λέμε ότι θα δώσουμε 2000 € μισθό στο πρώτο διοριζόμενο γιατρό για να ξαναστήσουμε τα νοσοκομεία, για να μπορούν οι πολίτες να έχουν αξιοπρεπή περίθαλψη. 

Δεν μπορούν να μιλάνε σε εμάς πού θα βρείτε τα λεφτά, όταν λέμε Θα δώσουμε μια αύξηση 10% στους δημοσίους υπαλλήλους που έχουν να δουν 14 χρόνια. Δεν μπορούν να μας πουν αν το δάχτυλο όταν λέμε θα δώσουμε πίσω τη δέκατη τρίτη σύνταξης στον συνταξιούχο που εσείς στερήσατε. 

Δεν μπορούν να μας κουνάνε το δάχτυλο όταν λέμε ότι θα μπει ένα τέλος σε αυτό το πάρτι της αισχροκέρδειας και της με τις τιμές στα ύψη στο ρεύμα στο σουπερμάρκετ στη βενζίνη. Κοστίζει όμως το σου. 

Κοστίζει, είναι αλήθεια. το πρόγραμμά μας να είμαι ειλικρινής, κοστίζει. Ξέρετε σε ποιους κοστίζει; Κοστίζει στα funds που δεν θα πάρουν κοψοχρονιά τα σπίτια 700.000 νοικοκυριών που έχουν αγοράσει τα δάνεια τους στο 20% της αξίας τους και θέλουν να βγάλουν στο 100%. Κοστίζει στα καρτέλ της ενέργειας και των τροφίμων στα καρτέλ των καυσίμων. Κοστίζει σε αυτούς και θα κοστίσει στους ημέτερους που δεν θα παίρνουν απευθείας αναθέσεις. 

Θέλω όμως να σας πω. Ότι πέρα από τα 11 άρθρα, έχουμε ήδη έτοιμη την πρώτη πράξη νομοθετικού περιεχομένου. Γιατί η δικαιοσύνη πρέπει να επισπευτεί. Και η πράξη νομοθετικού περιεχομένου που έχουμε έτοιμη να την υπογράψουμε πριν ακόμα συγκροτηθεί η Βουλή έχει 3 άρθρα. Το πρώτο της άρθρο λέει αναστολή των πλειστηριασμών πρώτης κατοικίας. Μέχρις ότου ψηφιστεί ο νόμος που ρυθμίζει οριστικά και προστατεύει την πρώτη κατοικία που έχει και την υπογραφή της πολιτικού που συνέδεσε το όνομά της με την προστασία της πρώτης κατοικίας, της Λούκας της Κατσέλη. 

Το δεύτερο άρθρο λέει μείωση του ΦΠΑ και του ειδικού φόρου κατανάλωσης, μείωση του ΦΠΑ στο 6% για όλα τα τρόφιμα και σε μηδενικό συντελεστή για τρόφιμα βασικής ανάγκης και διαβίωσης. 

Το τρίτο άρθρο λέει κατάργηση της ελάχιστης βάσης εισαγωγής στα πανεπιστήμια από αυτές τις πανελλαδικές εξετάσεις, ώστε τα παιδιά μας που τώρα διαβάζουν να γνωρίζουν ότι κανένας τεχνητός κόφτης δεν θα τους περιορίσει την πρόσβαση στα δημόσια πανεπιστήμια. 

Καλύτερα σφηνάκι λένε εδώ στα συνθήματά τους οι νέες και οι νέοι. Παρά τον Μητσοτάκη. Είναι βέβαιο, είναι βέβαιο ότι δεν πρόκειται με τα 150 €, αυτή την πράξη εξευτελισμού, αυτή την πράξη απαξίωσης, ο κύριος Μητσοτάκης να βρει ψήφο νέων ανθρώπων. Ναι, καλύτερα σφηνάκι παρά 150 € για μπουκάλι ουίσκι με τον Μητσοτάκη. Γιατί τα όνειρα και οι προσδοκίες των νέων ανθρώπων για μια καλύτερη ζωή δεν εξαγοράζονται με 150άρια. Υπάρχει μια λέξη που ξέρετε μόνο στο ελληνικό λεξιλόγιο. Δεν μεταφράζεται. Η λέξη αυτή λέγεται φιλότιμο. Και όταν κάποιος υποτιμήσει την έννοια αυτής της λέξης που βρίσκεται στη συνείδηση του Έλληνα, τότε θα την πληρώσει πολύ ακριβά. Ναι, θα την πληρώσει πολύ ακριβά ο κύριος Μητσοτάκης που προσπάθησε να εξαγοράσει τους νέους που στοχοποίησε, που εξαπάτησε όλα αυτά τα 4 χρόνια με 150 €. 

Πολίτες του Αγρινίου, θέλω σε αυτό το σημείο να πω και δυο λόγια για το τι σημαίνει η δικαιοσύνη για τον τόπο σας, δικαιοσύνη για το νομό σας. Με την αναβάθμιση του ΕΣΥ και των ανθρώπων του για να μη ρημάζουν τα δύο νοσοκομεία σας, να μην παραιτούνται γιατροί, να μην κόβονται εξωτερικά ιατρεία και χειρουργεία, πιστεύουμε ότι μπορούμε να δημιουργήσουμε συνθήκες δικαιοσύνης και αυτό είναι το πλαίσιο στο πρόγραμμά μας. 

Σχέδιό μας επίσης είναι να στηρίξουμε. Με χρήματα και προσωπικό. Τη γεωπονική σχολή που εμείς ιδρύσαμε. Να μπει τέλος, να μπει τέλος στην παρακμή, στην παρακμή για τους αγρότες και τους κτηνοτρόφους. Στη μείωση. Και δεν βγαίνει. Αλήθεια, το δικό τους πρόγραμμα των 10 δισεκατομμυρίων απευθείας αναθέσεων σε ημέτερους είναι πρόγραμμα που βγαίνει το δικό τους πρόγραμμα που σε ενάμιση χρόνο δώσανε επιδοτήσεις μόνο στις εταιρείες ενέργειες πάνω από 10 δις είναι πρόγραμμα που βγαίνει. Να μειωθεί το κόστος παραγωγής, η τιμή των καυσίμων. Να δίνονται κανονικά οι επιδοτήσεις να μην κόβεται το ρεύμα στους τοπικούς οργανισμούς εγγείων βελτιώσεων. Οι αγρότες και οι κτηνοτρόφοι είναι αυτοί που σήμερα. Περνάνε ένα υπαρξιακό δράμα και το γνωρίζω πολύ καλά. Γνωρίζω ότι οι κτηνοτρόφοι. Θανατώνουν. Σφάζουν τα θηλυκά του ζώα. Για να μην κρίνουν τα κοπάδια γιατί δεν μπορούν, δεν μπορούν να αντιμετωπίσουν το τεράστιο κόστος της παραγωγής, τις τιμές των ζωοτροφών. Γνωρίζω ότι οι αγρότες και κτηνοτρόφοι έχουν δει τις τιμές του ρεύματος να ανεβαίνουνε 15 φορές επάνω. Άρα λοιπόν σε αυτούς τους ανθρώπους σήμερα έχουμε μία δέσμευση να δώσουμε, θα τους στηρίξουμε αποφασιστικά για να μείνουν στην ύπαιθρο, να μπορούν να παράξουν, να αντιμετωπίσουν το τεράστιο κόστος παραγωγής. 

Έχουμε επίσης σχέδιο να εκσυγχρονιστεί το απαρχαιωμένο αρδευτικό δίκτυο που παρουσιάζει εκτεταμένες φθορές, με αποτέλεσμα τεράστια σπατάλη νερού και ηλεκτρικής ενέργειας. Αυτό δεν αποτελεί μόνο μια σημαντική υποδομή, αλλά και μια στέρεη βάση για τη μετάβαση στην πράσινη ανάπτυξη. Έχουμε στόχο και σχέδιο και δεσμευόμαστε να γίνει πραγματικότητα ο οδικός άξονας Πλατυγιάλι, Αγρίνιο, Καρπενήσι, Λαμία. Να συνδεθεί η Αιτωλοακαρνανία με την Κεντρική Ελλάδα και τον κεντρικό άξονα τον ΠΑΘΕ. Και να συνδεθεί επίσης το αγρίνιο με την Ιόνια Οδό, ένα έργο πνοής για όλη τη Δυτική Ελλάδα που εμείς κάναμε πράξη, εμείς ολοκληρώσαμε. 

Θέλω όμως, κλείνοντας τη σημερινή μας συγκέντρωση να θυμηθούμε όλοι και όλες σε ποια ακριβώς πλατεία συγκεντρωθήκαμε σήμερα. Συγκεντρωθήκαμε στην Πλατεία Δημοκρατίας. Αλλά και στην πλατεία εκείνη που τα δύσκολα χρόνια της κατοχής οι Ναζί κατακτητές κρέμασαν Μεγάλη Παρασκευή 3 παλικάρια και είναι εδώ πιο κάτω το μνημείο. Και λίγο πιο μακριά. Στα Καλύβια. Εκτέλεσαν 200 ήρωες της εθνικής μας αντίστασης. Αυτή είναι η ιστορία του τόπου μας. Δεν ξεχνάμε αυτή την ιστορία. Και δεν θα την ξεχάσουμε ποτέ. Όχι γιατί θέλουμε να εκδικηθούμε κανέναν λαό. Αλλά γιατί θέλουμε να μην ξαναζήσει η ανθρωπότητα παρόμοια θηριωδία. 

Γι αυτό και όπως έλεγε ο αείμνηστος Μανώλης Γλέζος και 1 € να ήτανε οι πολεμικές επανορθώσεις, εμείς αυτό το ευρώ οφείλουμε να το διεκδικήσουμε. Ο κύριος Μητσοτάκης όμως, προχθές δια του κυρίου Σκέρτσου μας είπε να τις ξεχάσουμε οριστικά τις γερμανικές επανορθώσεις και το κατοχικό δάνειο. Θέλω λοιπόν να το απαντήσουμε από εδώ από αυτή την πλατεία. Από δω που ήτανε τόπος ηρωικός, όπως σχεδόν κάθε τόπος της χώρας μας, που υπήρξαν εκτελέσεις, κακουχίες, βασανισμοί, δολοφονίες. 

Να του απαντήσω. Εάν κάποιον θα ξεχάσουμε από τις 22 του Μάη και μετά είναι εσένα κύριε Μητσοτάκη, θα σε ξεχάσει πολύ γρήγορα ο ελληνικός λαός να σαι σιγουρος για αυτο. Δεν θα ξεχάσουμε όμως την ιστορία μας. Δεν θα ξεχάσουμε. Το εθνικό μας χρέος. Δεν θα ξεχάσουμε, διότι οι λαοί που ξεχνούν δεν έχουνε μέλλον, δεν έχουν προοπτική.

Θέλω λοιπόν, φίλες και φίλοι, πολίτες του Αγρινίου, για άλλη μια φορά να σας ευχαριστήσω από τα βάθη της καρδιάς μου, διότι σήμερα, σήμερα είχαμε τη μεγαλύτερη συγκέντρωση που ο ΣΥΡΙΖΑ έχει κάνει στο Αγρίνιο από το 2012 και μετά. Μεγαλύτερη συγκέντρωση και από το 2015. Θέλω όμως να σας πω. Οι συγκεντρώσεις οι δικές μας σε σύγκριση με αυτές του κυρίου Μητσοτάκη, δείχνουν την πραγματική παράσταση νίκης. Εμείς δεν ήρθαμε στο Αγρίνιο να μαζέψουμε φίλους και γνωστούς έξω από μια καφετέρια. Ήρθαμε και γεμίσαμε την κεντρική πλατεία, την Πλατεία Δημοκρατίας. Θέλω όμως. Θέλω όμως να σας ζητήσω αυτές τις 7 μέρες να μην εφησυχάσουμε. Το γνωρίζουμε όλοι και φάνηκε από τη συγκέντρωση μας. Ο ΣΥΡΙΖΑ Προοδευτική Συμμαχία θα είναι πρώτος και με διαφορά στην Αιτωλοακαρνανία. Όσο όμως μεγαλύτερη είναι η νίκη, τόσο μεγαλύτερη θα είναι η προοπτική την επόμενη μέρα η αλλαγή να γίνει πράξη. Θέλουμε λοιπόν και θέλω να σας ζητήσω να αγκαλιάσουμε όλοι μαζί την αλλαγή και την προοπτική της νίκης. Ούτε μία μέρα χαμένη, ούτε μια ώρα χαμένη το επόμενο διάστημα. Γιατί εμείς ο καθένας και η καθεμία από εμάς είμαστε η αλλαγή που θα έρθει. Είμαστε η δικαιοσύνη που θα έρθει, διότι στις 21 του Μάη δεν θα ψηφίσουν οι δημοσκόποι και οι παπαγάλοι των μέσων ενημέρωσης. Οι πολίτες θα ψηφίσουν. Και υπάρχουν σήμερα, υπάρχουν σήμερα 450.000 νέοι ψηφοφόροι. Υπάρχουν σήμερα χιλιάδες πολίτες που σκέφτονται αν θα πάνε να ψηφίσουν και τι θα ψηφίσουν. Η εκλογική μάχη θα κριθεί από την απόφαση που θα πάρουν αυτοί οι πολίτες, οι νέες και οι νέοι, οι λεγόμενοι αναποφάσιστοι. Θέλω να σας καλέσω λοιπόν. Τις επόμενες μέρες εσείς, ο καθένας από σας, με την επαφή του με τους πολίτες να κρίνει να κρίνει την έκβαση των εκλογών. Και θέλω να απευθυνθώ ιδιαίτερα στις νέες και στους νέους. Σε αυτούς που σκέφτονται αν θα πάνε να ψηφίσουν ναι ή όχι. Τους λέω, μην χαρίσετε το όπλο σας σε κανέναν. Απλά πηγαίνετε στην κάλπη. Αν πάτε στην κάλπη, είναι βέβαιο ότι και να αποφασίσετε δεν θα έχει δεύτερη μέρα μετά τις 21 Μαΐου στο Μαξίμου ο κύριος Μητσοτάκης. Θέλω να απευθυνθώ και σε αυτούς που θέλουν μεν να τιμωρήσουν τον κύριο Μητσοτάκη και τη Νέα Δημοκρατία για όσα έκανε, αλλά ταυτόχρονα σκέφτονται ότι η καλύτερη τιμωρία είναι κάποιο μικρότερο αντισυστημικό κόμμα. Και θέλω να τους πω. Δεν υπάρχει μεγαλύτερη τιμωρία για το καθεστώς που μας κυβερνά από το να ηττηθεί. Και ο μόνος τρόπος για να ηττηθεί είναι να χάσει στις εκλογές της Κυριακής. Και ο μόνος τρόπος για να χάσει τις εκλογές της Κυριακής είναι να κερδίσει ο ΣΥΡΙΖΑ τις εκλογές της Κυριακής. Η μόνη λοιπόν αντισυστημική και η μόνη τιμωρητική ψήφος είναι η ψήφος στον ΣΥΡΙΖΑ Προοδευτική Συμμαχία. Για αυτό λοιπόν, δυναμώνουμε τη νίκη του ΣΥΡΙΖΑ σε αυτές τις εκλογές. Ανοίγουμε το δρόμο για σχηματισμό προοδευτικής κυβέρνησης την επόμενη μέρα. Και θέλω λοιπόν, να σας ζητήσω να πάμε όλοι μαζί αυτές τις 7 μέρες με δύναμη. Για να φέρουμε τη νίκη και τη μεγάλη αλλαγή. Για να αυξηθούν οι μισθοί και οι συντάξεις για να μειωθούν δραστικά οι τιμές, να χτυπηθεί η αισχροκέρδεια, να διαγραφεί και να ρυθμιστεί το ιδιωτικό χρέος, να ξαναγυρίσει το χαμόγελο στη νοικοκυρά, τη μάνα, τον αγρότη, τον επαγγελματία, τον υπάλληλο, τον συνταξιούχο, τις νέες και τους νέους. Για να σηκωθεί ξανά ο ήλιος της δικαιοσύνης πάνω από την πατρίδα μας, για να κάνουμε πράξη, να κάνουμε πράξη τη μεγάλη αλλαγή. Θέλω να σας καλέσω λοιπόν όλοι μαζί ενωμένοι αυτές τις 7 μέρες, να μην χάσουμε στιγμή εμπρός λοιπόν, όλοι μαζί να μη λείψει κανείς σε αυτό το μεγάλο προσκλητήριο της προοδευτικής της δημοκρατικής παράταξης, να μη λείψει κανείς από τον αγώνα για τη μεγάλη νίκη στις 21 του Μάη. Να στε καλά. Καλή δύναμη, καλή δύναμη και με τη νίκη. Σας ευχαριστώ θερμά. Γεια σας.

Σήμερα το Αγρίνιο έκρινε την παράσταση νίκης η συγκέντρωσή σας εσείς κρίνετε την παράσταση νίκης για την άλλη Κυριακή. Πάμε δυνατά για τη μεγάλη νίκη. Γεια σας, καλή δύναμη. Γεια σας. Την άλλη Κυριακή τέτοια ώρα στην Πλατεία Δημοκρατίας θα έχουμε πανηγύρι πάλι. Να είστε καλά, γεια σας. Γεια σας.