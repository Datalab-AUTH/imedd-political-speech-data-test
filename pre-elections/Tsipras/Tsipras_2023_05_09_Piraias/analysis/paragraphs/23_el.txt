Θα μπορούμε να έχουμε τη δυνατότητα με αύξηση μισθών και μείωση τιμών να πάρουμε ανάσα ή θα συνεχίσει το σούπερ μάρκετ να είναι ένας εφιάλτης, για να κερδοσκοπούν κάποιοι λίγοι;Θα δούμε το επόμενο διάστημα στον τόπο μας τη μεγαλύτερη αναδιανομή περιουσίας από το 2ο παγκόσμιο πόλεμο και μετά, διότι 700.000 ακίνητα έχουν περάσει στα funds ή θα επιβάλλουμε, θα νομοθετήσουμε ένα πλαίσιο ρυθμίσεων με κούρεμα και με στήριξη του κράτους, προκειμένου όχι μόνο οι αδύναμοι, αλλά και η μεσαία τάξη να σώσει τις περιουσίες της, τα ακίνητα, την πρώτη κατοικία, την επαγγελματική στέγη, την αγροτική γη;Αυτά είναι τα μεγάλα διλήμματα της κάλπης που έχουμε μπροστά μας. Και αυτά τα διλήμματα θέλουμε να θέσουμε στη γνώση του ελληνικού λαού.