Απαντάμε λοιπόν στον κύριο Μητσοτάκη, ο οποίος μας λέει κάθε φορά ότι κοστίζει και παραπάνω το πρόγραμμά μας, του απαντάμε το πρόγραμμά μας κοστίζει σχεδόν τα μισά από όσα έδωσες για απευθείας ανάθεσεις σε ημέτερους όλα αυτά τα χρόνια και το πρόγραμμά μας για την προστασία της πρώτης κατοικίας της αγροτικής γης και της επαγγελματικής στέγης δεν κοστίζει καθόλου. Είναι πολιτική απόφαση, είναι πολιτική απόφαση. Να προστατεύσουμε με νομοθετική ρύθμιση την πρώτη κατοικία, να ακυρώσουμε τον πτωχευτικό νόμο που ψηφίσατε και να βάλουμε ένα πλαίσιο στη λειτουργία των funds των κοράκων που θέλουν να μετατρέψουν την περιουσία της μεσαίας τάξης σε δική τους περιουσία σε δικό τους θήραμα για κερδοφορία. Αυτές είναι οι δεσμεύσεις μας.