Θέλω λοιπόν πολίτες της Πρέβεζας σήμερα να σας δεσμευτώ, να δεσμευτώ ενώπιόν σας ότι αυτά τα 11 άρθρα του συμβολαίου μας θα γίνουν πράξη. Γιατί τώρα ξέρουμε, μπορούμε, μπορούμε τώρα; Ναι, μπορούμε, δεν είμαστε πια στα μνημόνια. Φανταστείτε πολίτες της Πρέβεζας, εμείς κυβερνήσαμε με την υποχρέωση. Να φέρουμε 40 δισεκατομμύρια στα δημόσια ταμεία για να βγει η χώρα στις αγορές. Να ξελασπώσουμε το μέλλον των παιδιών μας που το άφησαν λασπωμένο. Αυτοί που μας χρεοκόπησαν. Φανταστείτε να είχαμε την ευκαιρία, όπως τούτοι δω που κυβερνάνε και τα βρήκαν όλα έτοιμα να δαπανήσουμε 50 δις αντί να μαζέψουμε στα δημόσια ταμεία 40 θα είχαμε την κατάσταση που έχουμε σήμερα. Θα φευγαν αυτά τα χρήματα σε ημέτερους και σε απευθείας αναθέσεις, χωρίς να καταλάβουμε πού πήγανε; Δεν θα είχαμε φτιάξει δημόσια νοσοκομεία, ισχυρά με αξιοπρέπεια για τους ανθρώπους που να έχουν περίθαλψη ανεξαρτήτως του εισοδήματός τους. Δεν θα είχαμε στηρίξει τη μικρομεσαία επιχειρηματικότητα. Δεν θα είχαμε στηρίξει τους νέους με αντιμετωπίσουν το πρόβλημα της στεγαστικής κρίσης. Δεν θα είχαμε σχολεία με καθηγητές, με βιβλία στην ώρα τους θα τα είχαμε και το ξέρετε πάρα πολύ καλά και σήμερα δεν έχουμε τίποτα από αυτά γιατί είναι επιλογή της κυβέρνησης Μητσοτάκη να στηρίξει τους ισχυρούς και να αφήσει τη μεγάλη πλειοψηφία στο έλεος.