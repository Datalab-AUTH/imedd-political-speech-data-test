Εμείς θέλουμε για όλα αυτά να κάνουμε κάτι και όχι να τσακωνόμαστε για το ποιος έχει το copyright των συνθημάτων. Γι' αυτά θέλουμε να κάνουμε κάτι. Απευθυνόμαστε σε όλες και σε όλους, πρώτα και κύρια απευθυνόμαστε στον ελληνικό λαό στους πολίτες της Καβάλας, ανεξαρτήτως τι ψήφισαν τις προηγούμενες εκλογές και τους λέμε ένα πράγμα: Δώστε με την ψήφο σας στο ΣΥΡΙΖΑ και με τη νίκη του ΣΥΡΙΖΑ εντολή να σχηματιστεί μια κυβέρνηση προοδευτικής συνεργασίας, με εντολή να ασχοληθεί με αυτά τα καθημερινά, τα μεγάλα, τα κοινωνικά προβλήματα που σας απασχολούν. 