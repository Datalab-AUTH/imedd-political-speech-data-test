Ο κύριος Μητσοτάκης δεν νοιάζεται και δεν γνωρίζει τα προβλήματα του αγροτικού και κτηνοτροφικού κόσμου. Δεν νοιάζεται και δεν γνωρίζει. Δεν τον ενδιαφέρει ενδεχομένως η σχέση του, είναι μονάχα μια σχέση επικοινωνίας, γιατί άλλωστε μεγάλωσε μέσα στα παλάτια, ως πρίγκιπας, δεν έχει σχέση με τον απλό κόσμο, με το λαϊκό κόσμο και τα προβλήματά του. Το πρόβλημα λοιπόν των αγροτών και των κτηνοτρόφων σήμερα είναι αν θα μπορέσουν να έχουν αύριο να παραμείνουν στη γη τους. Αυτό είναι το πρόβλημα. Όταν το ενεργειακό κόστος έχει εκτοξευθεί, όταν η Ελλάδα είναι η μόνη χώρα στην Ευρώπη που έχει αυτή την τρομακτική διαφορά της τιμής που δίνει ο παραγωγός στο χωράφι μέχρι την τιμή που παίρνει ο καταναλωτής στο ράφι με μια απόκλιση 300%. Όταν βλέπουν τους λογαριασμούς του ρεύματος για την παραγωγή τους, για το κόστος παραγωγής να έχει ανέβει και 10 και 15 φορές. Όταν λοιπόν τα βλέπουν όλα αυτά και τους μεσάζοντες να είναι αυτοί που στην πραγματικότητα τους διαφεντεύουν, αναρωτιούνται αν θα πουν αύριο σε αυτόν τον τόπο που ζούνε. Και βλέπω πολλούς πολλούς κτηνοτρόφους να σφάζουν τα θηλυκά τους ζώα για να μην μεγαλώσουν τα κοπάδια δεν έχουν τη δυνατότητα να αγοράσουν ζωοτροφές. Βλέπω πολλούς καλλιεργητές να σκέφτονται, να σταματήσουν να σπέρνουν τα χωράφια τους. Αυτό είναι το μεγάλο δίλημμα. 