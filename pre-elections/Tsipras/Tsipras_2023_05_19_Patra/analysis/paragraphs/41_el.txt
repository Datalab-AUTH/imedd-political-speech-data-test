Και θέλω σήμερα από δω, από τη δημοκρατική Αχαΐα, να απευθύνω κάλεσμα σε κάθε δημοκρατικό πολίτη αλλά και σε όλες τις δυνάμεις της προόδου και της δημοκρατίας και να τους πω: Αφήστε τους ανιστόρητους διμέτωπους και ελάτε να βάλουμε τέλος σ’ αυτό τον εφιάλτη για τις Ελληνίδες και τους Έλληνες. Ελάτε τη Δευτέρα, να αρπάξουμε τη μεγάλη ευκαιρία της απλής αναλογικής και να φτιάξουμε κυβέρνηση προοδευτικής συνεργασίας. Σας απλώνουμε το χέρι της συνεργασίας. Αφήστε τους ανιστόρητους διμέτωπους. Με νίκη του ΣΥΡΙΖΑ θα αφήσουμε τη Δευτέρα τις διαφορές στην άκρη και θα προχωρήσουμε μαζί για να κάνουμε πράξη την Αλλαγή. 