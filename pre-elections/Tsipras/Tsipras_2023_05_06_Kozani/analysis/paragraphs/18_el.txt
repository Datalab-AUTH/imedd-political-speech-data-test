Το σχέδιο του ΣΥΡΙΖΑ λοιπόν. Για να αποτυπωθεί στη μνήμη σας. Με 4 πράγματα είναι πολύ απλό. Αύξηση μισθών, μείωση τιμών, ρύθμιση χρεών και ένα δίκαιο αποτελεσματικό κράτος δίπλα στον πολίτη. Αυτό είναι το σχέδιο του ΣΥΡΙΖΑ. Καταθέσαμε προχθές. Τα 11 άρθρα. Του συμβολαίου μας.Με τον ελληνικό λαό το ονομάσαμε συμβόλαιο αλλαγής. 11 άρθρα που προβλέπουν αναλυτικά τις παρεμβάσεις που έχουμε και κοστολογημένες αλλά και βαθιά επιστημονικά τεκμηριωμένες, θα έλεγα. Διότι ξέρετε κάτι οι δικοί μας μελετητές, οι δικοί μας τεχνοκράτες είναι πραγματικά άριστοι. Δεν είναι σαν τους άλλους άριστους που κατσικώθηκαν στις πλάτες του ελληνικού λαού για να βγάλουν από τη μύγα ξύγκι. Αποδείχθηκε στο τέλος ότι πολλοί από αυτούς ούτε πτυχία δεν είχανε. Εμείς λοιπόν, έχουμε ετοιμάσει ένα σχέδιο με 11 άξονες. Αυτοι οι 11 άξονες αντιμετωπίζουν τόσο τα κρίσιμα θέματα που αφορούν την ανάγκη να αυξηθεί το εισόδημα, την ανάγκη να μειωθεί ο φόρος προστιθέμενης αξίας, να μειωθεί ο ειδικός φόρος κατανάλωσης, να σταματήσουν οι αγρότες, να αποδίδουν ειδικό φόρο κατανάλωσης, να υπάρξει έλεγχος στις αγορές, να σταματήσουν τα καρτέλ να αλωνίζουν, να σταματήσει η τιμή στο χωράφι, να έχει 300% διαφορά από την τιμή που βρίσκει ο καταναλωτής στο ράφι. 