Ήρθε η ώρα να ξαναμιλήσουμε για τους ανθρώπους του μόχθου, για τους ανθρώπους της εργασίας και ήρθε η ώρα να διαμορφώσουμε ένα σχέδιο που κανένας δεν θα μένει πίσω. Ο Μητσοτάκης έταξε το 19 καλύτερες δουλειές, καλύτερες συντάξεις, καλύτερους μισθούς και αυτό το οποίο κατάφερε γιατί περί κατορθώματος πρόκειται, είναι η χώρα μας να έχει αρνητικές πρωτιές σε όλα στην Ευρώπη. Αυτό που κατάφερε ήταν τη μεσαία τάξη που δήθεν θα υποστήριζε να την κάνει να ζει με κουπόνια κουπόνια για το σούπερ μάρκετ, κουπόνια για να πληρώσει το ρεύμα κουπόνια για να πληρώσει τη βενζίνη. Αυτό που κατάφερε ήταν να εξαπατήσει τους συνταξιούχους που τους στέρησε 7 δισεκατομμύρια ευρώ. Καταργώντας τη δέκατη τρίτη σύνταξη που εμείς θεσπίσαμε και τότε έλεγε ότι είναι ψυχούλα, αλλά την κατήργησε και στερώντας τους τα αναδρομικά που τα αποφάσισε το Συμβούλιο της Επικρατείας. Αυτό που κατάφερε επίσης ήταν να στοχοποιήσει τις νέες και τους νέους τους εργαζόμενους, καταργώντας το οκτάωρο, θεσπίζοντας απλήρωτες υπερωρίες και στοχοποιώντας τη νεότητα, βάζοντας φραγμούς στη μόρφωση, στην πρόσβασή τους στην τριτοβάθμια εκπαίδευση.