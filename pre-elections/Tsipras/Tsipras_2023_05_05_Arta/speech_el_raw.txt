Γεια σας συμπατριώτες και συμπατριώτισσες. Σας ευχαριστώ για αυτή τη θερμή υποδοχή εδώ στην Aρτα. Είναι μεγάλη χαρά μου το ξέρετε κάθε φορά που ανταμώνουμε. Και βλέπω το πάθος και την αποφασιστικότητα στο πρόσωπό σας και βεβαιώνομαι ότι στις 21 του Μάη θα τους εκπλήξουμε. Θα έχουμε μια μεγάλη νίκη του ΣΥΡΙΖΑ Προοδευτική Συμμαχία, μια μεγάλη νίκη της δημοκρατίας, μια μεγάλη νίκη του λαού.

Θέλω να με συγχωρέσετε που καθυστέρησα λίγο να έρθω. Αλλά εγώ ξέρετε δεν ταξιδεύω με το κρατικό αεροπλάνο και με τα λεφτά των ελλήνων φορολογουμένων. Εγώ δεν ταξίδευα με το κρατικό για την προεκλογική εκστρατεία, ούτε όταν ήμουνα πρωθυπουργός, γιατί εγώ δεν πίστευα και δεν πιστεύω ότι αυτό το κράτος είναι ιδιοκτησία κανενός. Άλλοι έχουν γεννηθεί πρίγκιπες και έχουν την αίσθηση ότι το κράτος και η χώρα τους ανήκει. Εγώ κατάγομαι από ένα ταπεινό ορεινό χωριό στα Τζουμέρκα, αλλά είμαι περήφανος για την καταγωγή μου. Μπορεί να μην είμαι από τζάκι, αλλά είχαμε τζάκι στο πατρικό σπίτι και τα ανάβαμε και ξέρω πώς ανάβουν τα τζάκια.

Είμαι λοιπόν ξανά μαζί σας για να στείλω αυτό το μήνυμα. Το μήνυμα της νίκης και της αλλαγής, αλλά κυρίως το μήνυμα ότι για εμάς δεν υπάρχουν πολίτες, περιφέρειες, περιοχές Β κατηγορίας. Και θέλω να σας ευχαριστήσω και για την παρουσία σας, αλλά και για το γεγονός ότι αποδείξατε όλα αυτά τα χρόνια πως εκτιμήσατε όλα όσα έκανε ο ΣΥΡΙΖΑ ως κυβέρνηση για τον τόπο σας για τον τόπο μας. Ο νομός της Άρτας ήταν ένας νόμος σβησμένος απ το Χάρτη για πάρα πολλές δεκαετίες και εμείς προσπαθήσαμε να τον βγάλουμε από την απομόνωση. Τα 4 χρόνια της δικής μας διακυβέρνησης 111 εκατομμύρια ευρώ από τα δημόσια ταμεία πήγαν για έργα στο νομό της Άρτας σε συνεργασία με την περιφέρεια και την τοπική αυτοδιοίκηση. Δεν μας ένοιαζε αν περιφερειάρχης οι δήμαρχοι ήταν δική μας κομματικοι μας ένοιαξε να δώσουμε στήριγμα και πνοή σε αυτό τον τόπο. Και δεν ήταν μόνο αυτά που αποτιμούνται σε χρήματα και σε κονδύλια. Ήταν και τα έργα ανάπτυξης και πνοής που γίναν για τον τόπο και δεν μπορούν να αποτιμηθούν με οικονομικούς όρους. Ολοκληρώσαμε τους δυο μεγάλους οδικούς άξονες στην Ολυμπία οδό και την Ιονία οδό και πλέον δεν θέλεις 5 ώρες να πας στην Αθήνα από την άρτα φτάνεις σε 3 τρεισήμισι ώρες. Κάναμε πράξη το μεγάλο όραμα των Αρτινών, να ιδρυθεί γεωπονική σχολή εδώ στην άρτα και να γίνει άρτια η πόλη 3 πανεπιστημιακών σχολών.Προχωρήσαμε μεγάλο το μεγάλο αναπτυξιακό σχέδιο για την οριοθέτηση του αράχθου ποταμού. Έργα τα οποία μπορούν να βάλουν ξανά τον τόπο σας στον χάρτη της επικράτειας. 

4 χρόνια τώρα όμως, τι κάνει η κυβέρνηση της Νέας Δημοκρατίας; 4 χρόνια τώρα Θαρρείς πως έχουν μια εκδικητική στάση με την άρτα με την ήπειρο συνολικά, αλλά ιδιαίτερα με την άρτια θαρρείς πως θέλουν να πάρουν τη ρεβάνς γιατί η Άρτα έχει κατ αυτούς την ατυχία. Έτσι λένε να έχει βγάλει έναν Πρωθυπουργό με την Αριστερά και αυτό δεν το αντέχουν. Και τι κάνανε; Απαξίωσαν λοιπόν 4 χρόνια τώρα τη γεωπονική σχολή, καταργώντας το ένα από τα 2 τμήματα της. Ακύρωσαν τον σχεδιασμό για το τεχνολογικό αγροδιατροφικό πάρκο στην Γεωπονική Σχολή. Ακυρώσανε το σχεδιασμό για το ορεινό πάρκο στο Σταυρό στα Θεοδώριανα έχουν αφήσει το δρόμο της παράκαμψης στον δρόμο αθαμανίου θεοδωριάνων. Έτσι ακριβώς όπως τον αφήσαμε και εμείς. 

Το κυριότερο όμως που έχουν κάνει αυτά τα 4 χρόνια;Είναι ότι έχουν απαξιώσει το δημόσιο νοσοκομείο. Ένα από τα σημαντικότερα περιφερειακά νοσοκομεία στην πόλη σας το έχουν αφήσει χωρίς γιατρούς, χωρίς στελέχωση, χωρίς υποδομές. Είναι αδιανόητο να μην υπάρχει εφημερεύων γιατρός στο ακτινοδιαγνωστικό τμήμα του νοσοκομείου της Άρτας. Λένε ότι αυτό είναι συγκυριακό, τους απαντάμε αν εννοείτε ότι είναι συγκυριακό γιατί σε 20 ημέρες τα πράγματα αλλάζουν και τα ξανά στηρίξουμε την Άρτα και τον τόπο αυτόν.Τον περήφανο αυτόν τόπο τότε ναι, είναι συγκυριακό. Η απαξίωσή τους όμως για τον νομό σας δεν είναι συγκυριακή. Και αν ξεχνάνε κάποιοι νεότεροι μας το θυμίζουν αυτοί με τα έργα τους 4 χρόνια τώρα.

Ο αγροτικός κόσμος, ο κτηνοτροφικός κόσμος στενάζει. Οι τιμές έχουν πάει στο Θεό. Το κόστος της παραγωγής έχει εκτιναχθεί το αγροτικό πετρέλαιο, τα λιπάσματα, το ρεύμα. Τα αγροτικά εφόδια. Οι κτηνοτρόφοι και οι αγρότες μας που έχει πολλούς τέτοιους ο νομός μας εδώ δεν έχουν τη δυνατότητα να σταθούν στα πόδια τους και θέλουν μια καλύτερη προοπτική για την επόμενη μέρα.

Εμείς λοιπόν, σε όλους τους πολίτες που βρίσκονται σήμερα μπροστά σε αδιέξοδα, λέμε ένα πράγμα, οι εκλογές της 21ης του μήνα δεν είναι εκλογές χαλαρής ψήφου. Είναι εκλογές που βγάζουνε κυβέρνηση και μην έχετε καμιά αμφιβολία. Το πρώτο με το τρίτο κόμμα, θα έχουν τη δυνατότητα να συγκροτήσουν κυβέρνηση στις 22 του Μάη. Είναι κρίσιμο λοιπόν ποιος θα είναι πρώτος σε αυτές τις εκλογές; Και είναι κρίσιμος. Ποιος θα είναι πρώτος; Γιατί μη γελιέστε αν ο κύριος Μητσοτάκης είναι πρώτος, δεν θα αφήσει να πάει χαμένη αυτή η ευκαιρία θα συγκροτήσει η κυβέρνηση. Το είπε καθαρά χθες ο κυβερνητικός του εκπρόσωπος ότι θα αξιοποιήσει τη διερευνητική εντολή για να σχηματίσει κυβέρνηση. Σήμερα προσπάθησε να θολώσει τα νερά, λέγοντας ότι δεν θα συνεργαστεί με το ΚΙΝΑΛ του κυρίου Ανδρουλάκη. Τους πιστεύετε, εγώ δεν πιστεύω λέξη απ όσα λένε, μην τους πιστεύετε αν είναι πρώτο κόμμα, έστω και με μισή μονάδα η Νέα Δημοκρατία θα θελήσει να πάρει αυτή την ευκαιρία για να φτιάξει κυβέρνηση κουρελού με εκβιασμούς, με πιέσεις ακόμα και με αποστασίες. Όπως είναι γνωστό ότι αυτή η οικογένεια γνωρίζει το knowhow. 

Το μόνο που μπορεί να ματαιώσει αυτό το σχέδιο είναι η πρωτιά στις εκλογές του ΣΥΡΙΖΑ Προοδευτική Συμμαχία είναι η νίκη. Είναι η καθαρή νίκη στις 21 του Μάη που θα ανοίξει το δρόμο για την αλλαγή που θα ανοίξει το δρόμο για κυβέρνηση προοδευτικής συνεργασίας. Και απευθυνόμενοι σε όλους τους πολίτες, απευθυνόμενοι σε όλους τους πολίτες, θέλουμε να θέσουμε τα πραγματικά διλήμματα της κάλπης. Το δίλημμα αυτής της κάλπης είναι ένα. Αλλάζουμε ή συνεχίζουμε να βουλιάζουμε, θα συνεχίσει ο λογαριασμός να μη βγαίνει. Θα συνεχίσουν τα νοικοκυριά να σώνεται το εισόδημά τους στην τρίτη Εβδομάδα του μήνα, να μην μπορούν να πληρώσουν το ρεύμα, να μην μπορούν να πάνε στο σούπερ μάρκετ ή θα δώσουμε ανάσα στα νοικοκυριά με αύξηση των μισθών με μείωση των τιμών με ρύθμιση των χρεών.

Θα αφήσουμε το σχέδιο Μητσοτάκη για 700.000 για 700.000 υποθηκευμένα σπίτια να βγουν στον πλειστηριασμό την επομένη των εκλογών ή θα επιβάλλουμε όρους και κανόνες δικαιοσύνης να σώσουμε την περιουσία της μεσαίας τάξης με δίκαιες ρυθμίσεις; Αυτά είναι τα κρίσιμα διλήμματα της κάλπης και απέναντι σε αυτά τα διλήμματα της κάλπης. Εγώ θα τα συμπυκνώσω με ένα δίλημμα στις 21 του μηνός, όποιος βγει πρώτος φτιάχνει η κυβέρνηση Αρα. Στις 21 του μηνός το δίλημμα είναι Μητσοτάκης ή αλλαγή; Μητσοτάκης ή ΣΥΡΙΖΑ Προοδευτική συμμαχία και κυβέρνηση Προοδευτικής Συνεργασίας από την επόμενη μέρα. Και απέναντι σε αυτό το δίλημμα συμπατριώτες και συμπατριώτισσες. Πιστεύω ότι η μεγάλη πλειοψηφία του ελληνικού λαού έχει αποφασίσει γιατί; γιατί αισθάνεται ότι δεν πάει άλλο πια, γιατί αισθάνεται ότι δεν πάει άλλο με την ακρίβεια με την αισχροκέρδεια, με τη διαφθορά, με τις υποκλοπές και τις παράνομες παρακολουθήσεις με τις απευθείας αναθέσεις δεν πάει άλλο πια με την οικογενειοκρατία, με την αδικία, την εκτεταμένη αδικία που επικρατεί στην καθημερινότητά μας και στη ζωή μας. Και αυτό το δεν πάει άλλο αυτό το ως εδώ πιστεύουμε ότι πρέπει να γίνει η απόφαση και πράξη για την πολιτική αλλαγή που έχει ανάγκη ο τόπος. 

Είμαι βέβαιος ότι ο νόμος σας για άλλη μια φορά όχι απλά θα δώσει την πρωτιά στον ΣΥΡΙΖΑ, αλλά θα δώσει αποτελέσματα που θα θυμίζουν άλλες εποχές. Μας κατηγορούν αυτές τις μέρες. Γιατί αλήθεια ο ΣΥΡΙΖΑ μιλάει; Με τα συνθήματα της δεκαετίας του 80, τους πονάει που μιλάμε για την αλλαγή. Διότι τα συνθήματα αυτά δεν αποτελούν ιδιοκτησία κανενός. Οι μεγάλες κατακτήσεις του λαϊκού κινήματος και της δημοκρατικής παράταξης στον τόπο μας ανήκουν σε όλους τους δημοκράτες πολίτες και αν τα συνθήματα αυτά έχουν γίνει για άλλη μια φορά επίκαιρα, γι αυτό ευθύνεται η δεξιά που δεν άλλαξε. Η Δεξιά του κυρίου Μητσοτάκη που ξεπέρασε και τον πατέρα του την τριετία 90, 93. Γι αυτό λοιπόν τώρα. Αυτό που ζητάμε από τους πολίτες αυτό που ζητάμε από τον ελληνικό λαό είναι με την ψήφο και τη στάση του να τους τρομάξει το βράδυ των εκλογών της εικοστής πρώτης του Μάη, διότι το βράδυ εκείνο δυο τινά μπορεί να συμβούν. Είτε να πανηγυρίζουν τα καρτέλ το κατεστημένο αυτοί που ρυθμίζουν τις τιμές αισχροκέρδειας. Οι ισχυροί που έχουν βγάλει δισεκατομμύρια στην κρίση ήταν να πανηγυρίζει ο δημοκρατικός λαός να βγει στους δρόμους και να πανηγυρίσει για μια μεγάλη νίκη για τη μεγάλη αλλαγή που έχει ανάγκη ο τόπος.

Βλέποντάς σας είμαι βέβαιος ότι θα συμβεί το δεύτερο. Και είμαι βέβαιος ότι θα συμβεί το δεύτερο. Ό,τι και να λένε τα παπαγαλάκια του συστήματος στους τηλεοπτικούς σας δέκτες, θυμηθείτε. Το 2019 χάσαμε.Τι έλεγαν; Πήραμε όμως 32 τα 100 Ε; Ποιος ήταν ο μέσος όρος των μετρήσεων που δημοσιεύθηκαν 2 μέρες πριν την Παρασκευή οι Αθεόφοβοι όχι; Η 15 μέρες πριν 24,5 μας έδιναν, πήραμε 31,5, έπεσαν έξω μόνο 7 μονάδες αντιστοίχως έγινε και το 15 και στις εκλογές το δημοψήφισμα βγήκαν 20 μονάδες έξω. 

Τώρα λοιπόν έρχεται η ώρα της κρίσης για όλους και εμείς λέμε το βράδυ των εκλογών δεν θα είναι η άρτια γαλατικό χωριό. Δεν θα είναι η εξαίρεση στο χρώμα του Χάρτη. Όλη η Ελλάδα θα αλλάξει χρώμα, διότι όλη η Ελλάδα θέλει αλλαγή, θέλει ανάσα, θέλει δικαιοσύνη. Σας καλώ λοιπόν αυτές τις μέρες να μην χάσουμε στιγμή. Να βρεθούμε όλοι μαζί με αποφασιστικότητα σε αυτόν τον αγώνα ξέρουμε και μπορούμε να φέρουμε την αλλαγή και δικαιούται η άρτα. Η ήπειρος, μια καλύτερη προοπτική δικαιοσύνη σημαίνει να στηρίξουμε τους αδύναμους. Έχουμε αποδείξει πως μπορούμε, τώρα όμως ξέρουμε να στηρίξουμε και τους μεσαίους με σχέδιο και με τεκμηρίωση και με όραμα να αλλάξουμε την Ελλάδα. Σας καλώ όλους μαζί σε αυτόν τον μεγάλο αγώνα. Συμπατριώτες και συμπατριώτισσες στις 22 θα είμαστε εδώ για να γιορτάσουμε τη νίκη της δημοκρατίας, τη νίκη της δικαιοσύνης, τη νίκη των δυνάμεων της προόδου και θα φτιάξουμε κυβέρνηση προοδευτικής συνεργασίας για να πάμε τον τόπο μπροστά. Να είστε καλά. Σας ευχαριστώ θερμά για την παρουσία σας. Γεια σας.

