Είναι μια ασπίδα που στη μία της όψη έχει την ενίσχυση των Ένοπλων Δυνάμεών μας: 24 νέα μαχητικά Rafale, 84 αναβαθμισμένα F-16 Viper, τρεις νέες φρεγάτες -τα πιο σύγχρονα πλοία στην Ανατολική Μεσόγειο, η πρώτη θα παραληφθεί μέχρι το τέλος του 2025-, νέες κορβέτες, ελικόπτερα, τεθωρακισμένα. Και, πριν το τέλος της δεκαετίας, τα πρώτα ελληνικά F-35. Όλα αυτά δίπλα στα αναγεννημένα ναυπηγεία μας και στην αναβαθμισμένη αμυντική μας βιομηχανία.