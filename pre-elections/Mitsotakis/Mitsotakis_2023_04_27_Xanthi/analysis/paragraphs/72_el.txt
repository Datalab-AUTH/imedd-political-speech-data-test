Και πού ποντάρουν τώρα; Στην απλή αναλογική. Αφού κέρδισαν δύο εκλογές με ενισχυμένη αναλογική για να κυβερνήσουν μετά με τον κ. Καμμένο, αφήνουν πίσω τους μια «νάρκη» για να χτυπήσει τη Νέα Δημοκρατία. Αλλά μια νάρκη που το πιστεύω βαθιά, απειλεί και την ίδια τη Δημοκρατία μας και τον τόπο με ακυβερνησία, ακριβώς το αντίθετο δηλαδή το οποίο έχει ανάγκη σήμερα η χώρα. Γιατί σε ένα αβέβαιο διεθνές περιβάλλον, με έναν απρόβλεπτο γείτονα δίπλα μας, χρειαζόμαστε όσο ποτέ σιγουριά, συνέχεια και προοπτική.