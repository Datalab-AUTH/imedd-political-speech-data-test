Αφήσαμε πίσω μας μία τετραετία με μεγάλες δυσκολίες. Δεν σας κρύβω ότι κι εγώ, όταν με εμπιστευτήκατε και έκατσα για πρώτη φορά στο Μέγαρο Μαξίμου, δεν φανταζόμουν πόσες διαφορετικές κρίσεις θα χρειαστεί να διαχειριστούμε αυτή την τετραετία. Η αλήθεια είναι ότι μας έτυχαν πολλά δύσκολα και πολλά απρόοπτα, από το προσφυγικό μέχρι την πανδημία και από τις κρίσεις με την Τουρκία μέχρι την ενεργειακή κρίση και τον πόλεμο της Ρωσίας στην Ουκρανία.