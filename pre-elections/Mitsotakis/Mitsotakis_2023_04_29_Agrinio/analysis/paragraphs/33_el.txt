Εμείς ήμασταν αυτοί που μειώσαμε τον ΦΠΑ, εμείς ήμασταν αυτοί που επιστρέψαμε τον Ειδικό Φόρο Κατανάλωσης στο πετρέλαιο κίνησης. Εμείς είμαστε αυτοί που χρησιμοποιήσαμε φορολογικά κίνητρα για να ενθαρρύνουμε τους αγρότες μας να συνεργάζονται, ώστε από αγρότες να γίνουν μικροί παραγωγοί, να συνδέσουν το προϊόν τους με την ιστορία του τόπου τους, να τυποποιήσουν τα προϊόντα τους, να μπορούμε να εξάγουμε περισσότερα προϊόντα. Κάναμε ρεκόρ εξαγωγών στον πρωτογενή τομέα.