Θέλω λοιπόν, φίλες και φίλοι, να σας ζητήσω αυτή τη μεγάλη προσπάθεια την οποία έχουμε ξεκινήσει, αυτό το κύμα το γαλάζιο το οποίο πια φουσκώνει σε όλη την επικράτεια, να συνεχίσουμε να το ενθαρρύνουμε μέχρι την τελευταία μέρα των εκλογών.Έχουν μείνει πέντε μέρες μέχρι τις εκλογές, θα χρειαστεί να κάνουμε γερό φίνις, είμαστε καλοί μαραθωνοδρόμοι αλλά είμαστε και καλοί στο σπριντ. Γιατί θέλω το βράδυ της 21ης Μαΐου να μην υπάρχει καμία αμφιβολία για τη βούληση του ελληνικού λαού, σε ποιον θα εναποθέσουν την ευθύνη της διακυβέρνησης: στη Νέα Δημοκρατία, στη μεγάλη μας παράταξη.