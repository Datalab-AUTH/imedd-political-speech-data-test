Για την Παιδεία μας, είμαι σίγουρος ότι ανάμεσά μας θα έχουμε και κάποιους από τους 25.000 εκπαιδευτικούς μας που προσελήφθησαν μόνιμα για να υπηρετήσουν τις ανάγκες της Παιδείας μας.Θα προσλάβουμε ακόμα 4.000 φέτος, θα αυξήσουμε σημαντικά τον αριθμό των Πειραματικών, των Πρότυπων σχολείων, θα συνδέσουμε ακόμα περισσότερο τα πανεπιστήμιά μας με τις ανάγκες της αγοράς εργασίας.Θέλω αυτά τα παιδιά, ειδικά τα παιδιά τα οποία φοιτούν στα εξαιρετικά πανεπιστήμια της Κρήτης, να γνωρίζουν ότι την επόμενη μέρα το πτυχίο τους θα έχει αντίκρισμα και ότι τα πανεπιστήμιά τους θα είναι χώρος γνώσης και όχι χώρος βίας. Γιατί εμείς «είμαστε με τις βιβλιοθήκες και όχι με τις βαριοπούλες». Και γιατί πάντα η ΟΝΝΕΔ, ιστορικά, αγωνίστηκε για ανοιχτά και ασφαλή πανεπιστήμια.