Για τα νέα παιδιά έχουμε μία απάντηση στο ερώτημα το οποίο μου θέτει σχεδόν πάντα η νεολαία όπου και αν πηγαίνω, σε όλη την πατρίδα: «πώς θα αποκτήσω το δικό μου σπίτι, πώς θα φύγω από το ενοίκιο, πώς η απόκτηση ενός σπιτιού δεν είναι άπιαστο όνειρο».Το πρόγραμμα «Σπίτι Μου» έχει ήδη τεράστια επιτυχία. 20.000 νέοι, νέα ζευγάρια μπορούν να αποκτήσουν δική τους κατοικία αποπληρώνοντας ένα ευνοϊκό δάνειο με δόσεις μικρότερες από ένα ενοίκιο. Είναι μία πολύ σημαντική πρωτοβουλία. Θα ακολουθήσει η κοινωνική αντιπαροχή. Σκεφτείτε μόνο πόσες δημόσιες εκτάσεις έχουμε οι οποίες είναι παντελώς αναξιοποίητες. Μπορούμε να χτίσουμε διαμερίσματα, ένα μέρος να το κρατούν οι κατασκευαστές, το υπόλοιπο θα διατίθεται σε νέους. Θα δώσουμε φτηνή στέγη σε παραπάνω από 100.000 νέους και νέα ζευγάρια.