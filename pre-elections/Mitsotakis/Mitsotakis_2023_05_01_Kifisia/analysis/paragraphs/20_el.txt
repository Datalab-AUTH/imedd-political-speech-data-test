Θέλω μόνο να κάνω την αντίστιξη μεταξύ ενός κόμματος το οποίο έχει ένα κοστολογημένο και μελετημένο πρόγραμμα και μιας αξιωματικής αντιπολίτευσης η οποία υπόσχεται παροχές που ξεπερνούν τα 70 δισ. χωρίς να λέει τίποτα άλλο συγκεκριμένο, αναζητώντας και πάλι να κοροϊδέψει τους πολίτες, όπως το έκανε το 2015.Τους απαντώ εδώ, από το Βόρειο Τομέα, από την Κηφισιά, ότι το 2023 δεν είναι 2015. Οι πολίτες έπαθαν και έμαθαν. Δεν θέλουν δεύτερη φορά στη συμφορά. Θα δώσουν δεύτερη εντολή στην προκοπή. Και αυτό το μήνυμα, ειδικά εδώ από το Βόρειο Τομέα, θα το στείλουμε και θα το στείλουμε με τρόπο εκκωφαντικό. Είναι ένα μήνυμα δημοκρατικής εγρήγορσης.