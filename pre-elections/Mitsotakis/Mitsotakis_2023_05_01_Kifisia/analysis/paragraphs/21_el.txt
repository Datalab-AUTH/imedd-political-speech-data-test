Και μιας και μιλώ για δημοκρατική εγρήγορση, δεν μπορώ να μη σχολιάσω ένα γεγονός το οποίο είναι επιεικώς απαράδεκτο. Χθες τελείωσε η προθεσμία για την κατάθεση υπομνημάτων από τα κόμματα για την υπόθεση η οποία εκδικάζεται στο Α’ Τμήμα του Αρείου Πάγου, εάν οι μαχαιροβγάλτες της Χρυσής Αυγής θα μπορέσουν να συγκροτήσουν συνδυασμούς και να κατέβουν στις εθνικές εκλογές.Η Νέα Δημοκρατία κατέθεσε υπόμνημα επιχειρηματολογώντας επί της ουσίας της υπόθεσης. Το ΠΑΣΟΚ κατέθεσε υπόμνημα. Ο ΣΥΡΙΖΑ ήταν απών. Απών ακόμα μια φορά από το δημοκρατικό καθήκον. Από το δημοκρατικό καθήκον να κρατήσουμε έξω από τη Βουλή αυτούς οι οποίοι ενδύονται τον μανδύα ενός κόμματος, ενώ στην πραγματικότητα είναι μια εγκληματική συμμορία.Λυπάμαι που κάποιοι εξακολουθούν να κλείνουν το μάτι στα άκρα και να ψαρεύουν ψήφους σε θολά νερά.