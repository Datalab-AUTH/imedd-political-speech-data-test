Σας ρωτώ, λοιπόν: τα κάναμε όλα αυτά;  Ναι, τα κάναμε πράξη. Άκουσα ένα φίλο να λέει «ο πρώτος που είπε την αλήθεια είσαι εσύ». Ναι, γιατί οι πολιτικοί πρέπει να κρίνονται για τη συνέπεια λόγων και έργων. Και γιατί από εμένα ψέματα δεν θα ακούσετε ποτέ. Σας είπα ότι θα μειώσω φόρους, μειώσαμε 50 φόρους. Σας είπα ότι θα μειώσω τον ΕΝΦΙΑ 30%, τον μειώσαμε 35%. Σας είπα ότι θα μειώσουμε τις εισφορές, τις μειώσαμε τέσσερις ποσοστιαίες μονάδες. Εισαγωγικός φορολογικός συντελεστής από το 22% στο 9%. Η εισφορά αλληλεγγύης ανήκει στο παρελθόν, όπως και ο φόρος γονικής παροχής, ώστε ο κάθε γονιός να μπορεί να μεταβιβάζει δωρεάν την περιουσία του στα παιδιά του.