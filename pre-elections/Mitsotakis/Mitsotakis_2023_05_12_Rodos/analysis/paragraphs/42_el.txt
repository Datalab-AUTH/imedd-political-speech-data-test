Όλα γκρίζα, λοιπόν, γύρω μας και βέβαια πάντα από πίσω η προοπτική νέας συνεργασίας με τον κ. Βαρουφάκη που ζητούν να γίνουν «Δήμητρες» τα ευρώ των Ελλήνων, χαρτοπόλεμος οι καταθέσεις, “τοπικά νομίσματα”. Αυτό είναι καινούργιο, τα “τοπικά νομίσματα” που μας λέει ο κ. Τσακαλώτος. Δηλαδή από ό,τι καταλαβαίνω, άλλα χρήματα στη Ρόδο και στα νησιά, άλλα στην Αθήνα. Επικίνδυνα πράγματα. Θα ήταν αστεία, αλλά, δυστυχώς, είναι πολύ επικίνδυνα. Και είναι επικίνδυνα, φίλες και φίλοι, διότι αυτά τα φαντάσματα του ολέθρου μπορούν να γυρίσουν πίσω τώρα, μέσω της απλής αναλογικής. Μία παγίδα ακυβερνησίας που μας άφησε πίσω ο ΣΥΡΙΖΑ. 