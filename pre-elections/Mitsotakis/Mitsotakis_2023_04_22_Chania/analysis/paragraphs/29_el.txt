Αμέσως μετά θα έχουμε και τις οριστικές προσφορές για το μεγάλο κομμάτι, τη σύμβαση παραχώρησης από το Ηράκλειο στα Χανιά και μέχρι την Κίσσαμο. Θα επαναλάβω αυτό το οποίο σας έχω πει: Θα παραδώσω στην Κρήτη έναν υπερσύγχρονο αυτοκινητόδρομο από την Κίσσαμο ως τη Σητεία. Τον ΒΟΑΚ εμείς τον σχεδιάσαμε, εμείς τον χρηματοδοτήσαμε, εμείς τον αρχίσαμε και εμείς θα τον τελειώσουμε.