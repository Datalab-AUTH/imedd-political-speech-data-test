Παρά τις δυσκολίες κρατήσαμε τη χώρα όρθια και την κοινωνία ενωμένη.  Βάλαμε την οικονομία σε τροχιά ανάπτυξης. Αναπτυσσόμαστε με παραπάνω από 3% ετησίως, διπλάσιο ρυθμό από την Ευρωζώνη, αλλά ταυτόχρονα αυτή η ανάπτυξη δεν ήρθε με υπερφορολόγηση της μεσαίας τάξης, ούτε με τσάκισμα των συνταξιούχων ήρθε με περικοπές φόρων, με αυξήσεις στις συντάξεις, με περικοπές στις εισφορές. Υλοποιήσαμε στο ακέραιο το προεκλογικό μας πρόγραμμα, παρά τις μεγάλες δυσκολίες. Σήμερα έχουμε κάθε λόγο να είμαστε αισιόδοξοι, να μπορούμε να ατενίζουμε το μέλλον με περισσότερη αυτοπεποίθηση. Γιατί η Ελλάδα της επόμενης τετραετίας μπορεί να είναι μία Ελλάδα στην οποία πραγματικά θα αλλάξουν τα πάντα.