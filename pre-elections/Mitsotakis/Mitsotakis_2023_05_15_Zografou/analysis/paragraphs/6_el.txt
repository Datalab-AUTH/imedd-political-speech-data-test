Μείνανε, λοιπόν, φίλες και φίλοι, έξι μέρες μέχρι τις εκλογές. Και θέλω να αξιοποιήσουμε αυτές τις λίγες μέρες που έμειναν, να μιλήσουμε για το μέλλον, όχι για το παρελθόν. Να μην αναλωθούμε -και αυτή είναι και μια παρότρυνση και προς τα άξια στελέχη μας, έχουμε ένα εξαιρετικό ψηφοδέλτιο εδώ στον Νότιο Τομέα, εξαιρετικό ψηφοδέλτιο- η παρότρυνση και προς τα στελέχη μας, είναι να μην αναλωθούμε σε αχρείαστες αντεγκλήσεις με τους κομματικούς μας αντιπάλους.Αυτοί μιλούν μόνο για το παρελθόν. Αυτοί παρουσιάζουν την εικόνα μιας Ελλάδας μαύρης, η οποία πολύ απλά υπάρχει μόνο στο δικό τους φαντασιακό κόσμο. Δεν μπορούν να μιλήσουν για το μέλλον, γιατί δεν έχουν τίποτα να σας πουν για την Ελλάδα του μέλλοντος. Και ντρέπονται να μιλήσουν για το δικό τους παρελθόν, επειδή όλοι θυμούνται τα ψέματα τα οποία έλεγαν το 2015 και πώς εξαπάτησαν τον ελληνικό λαό.