Συναγωνιστές, μέλη της μεγάλης μας παράταξης, τίποτα στην Ελλάδα του 2023 δεν θυμίζει την εικόνα της Ελλάδας του 2019. Όχι μόνο στο πεδίο των φόρων, των αποδοχών και της εργασίας, αλλά και σε άλλους κρίσιμους τομείς, της ασφάλειας, της εθνικής άμυνας και της εξωτερικής πολιτικής. Η χώρα - «σκορποχώρι» στην οποία κάποιοι δεν διέκριναν σύνορα στη θάλασσα και τα ήθελαν ορθάνοιχτα στη στεριά δεν υπάρχει πια. Αυτή ανήκει σε άλλη εποχή.