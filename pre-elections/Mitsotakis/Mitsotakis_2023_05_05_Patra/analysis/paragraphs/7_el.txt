Όταν μίλησα πάλι εδώ, στην Πάτρα, πριν από τέσσερα χρόνια, ελάτε να θυμηθούμε μαζί για τι είχα δεσμευτεί. Λιγότεροι φόροι και περισσότερες επενδύσεις και νέες δουλειές. Είχα δεσμευτεί απέναντί σας για μία χώρα με απόρθητα σύνορα, με δυναμική ανάπτυξη, με καλύτερα εισοδήματα. Μία χώρα που θα φροντίζει τους πιο ευάλωτους, αλλά και έναν τόπο που θα ξεφεύγει από το περιθώριο των εξελίξεων και θα αναβαθμίσει τη θέση του στο διπλωματικό στερέωμα.