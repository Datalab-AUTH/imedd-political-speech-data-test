Δεύτερη προτεραιότητα: Υγεία. Σας είπα τι θα κάνουμε στο Νοσοκομείο της Αγίας Βαρβάρας, όμως δίνω μεγάλη έμφαση στην πρωτοβάθμια φροντίδα. Είπαμε ήδη, δωρεάν προληπτικές εξετάσεις για όλα τα βασικά νοσήματα, τεράστιας σημασίας παρέμβαση. Καθολική ισχύ του Προσωπικού Γιατρού. Εκσυγχρονισμός όλων των τμημάτων επειγόντων περιστατικών των νοσοκομείων και των 156 κέντρων υγείας. Και πρόσληψη 10.000 νοσηλευτών σε βάθος τετραετίας.