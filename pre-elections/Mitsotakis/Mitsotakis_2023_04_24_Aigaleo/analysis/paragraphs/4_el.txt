Το 2019 είχαμε πει ότι θα μειώσουμε τους φόρους για όλους. Σήμερα οι Έλληνες και οι Ελληνίδες έχουν απαλλαγεί από πενήντα φόρους και εισφορές. Όλοι σας πληρώνετε 35% χαμηλότερο ΕΝΦΙΑ, πάνω από το 30% που σας είχα υποσχεθεί. Ο συντελεστής της φορολογίας στα φυσικά πρόσωπα έπεσε από το 22% στο 9%. Ο εταιρικός συντελεστής για όλες τις επιχειρήσεις, τις μικρομεσαίες επιχειρήσεις, εδώ της περιοχής, έπεσε από το 29% στο 22%. Καταργήθηκε οριστικά η εισφορά αλληλεγγύης και ο φόρος των γονικών παροχών.