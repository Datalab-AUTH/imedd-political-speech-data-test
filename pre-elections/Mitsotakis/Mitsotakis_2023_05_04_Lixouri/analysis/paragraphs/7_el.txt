Μέσα στις παρεμβάσεις, επαναλαμβάνω, που θα στηρίξουμε είναι και ο πλήρης εκσυγχρονισμός του δικού σας νοσοκομείου εδώ στο Ληξούρι. Αλλά δεν είναι μόνο οι παρεμβάσεις τις οποίες θέλουμε να κάνουμε στην υγεία. Το θέμα των εργατικών κατοικιών το γνωρίζουμε καλά και πιστεύω ότι έχουμε δρομολογήσει μια επίλυση για ένα πρόβλημα το οποίο χρονίζει. Υπάρχουν και άλλα ζητήματα τα οποία πρέπει να αντιμετωπίσουμε. Θα ολοκληρώσουμε πολύ σύντομα το έργο της εκβάθυνσης του λιμανιού. Χρειαζόμαστε από ό,τι καταλαβαίνω μια μονάδα αφαλάτωσης η οποία θα μπορεί να εξασφαλίζει ότι θα έχετε ικανές ποσότητες νερού, πόσιμου νερού για τις ανάγκες γενικά του δήμου σας.