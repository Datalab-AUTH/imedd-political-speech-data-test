Φίλες και φίλοι, σας ευχαριστώ από τα βάθη της καρδιάς μου για τη συγκινητική σας υποδοχή με τη θερμή σας παρουσία. 

Αποδεικνύεται ότι η δημοκρατική παράταξη, το ιστορικό κίνημα που ίδρυσε ο Ανδρέας Παπανδρέου, ξανάρθε πρωταγωνιστής στο πολιτικό προσκήνιο του τόπου. Πριν από λίγο ο κύριος Μητσοτάκης. Δίνοντας μια συνέντευξη σε ένα τηλεοπτικό κανάλι, είπε ότι έχω προσωπικό πρόβλημα μαζί του. Το ζήτημα, κύριε Μητσοτάκη, δεν είναι εάν εγώ έχω προσωπικό πρόβλημα μαζί σας. Το ζήτημα για σας είναι μπροστά στην 21η Μαϊου ότι έχουν προσωπικό πρόβλημα με τις πολιτικές σας εκατομμύρια Ελληνίδες και Έλληνες. Για τον κύριο Μητσοτάκη. Και το επικοινωνιακό του επιτελείο κάθε μέρα της προεκλογικής εκστρατείας είναι Πρωταπριλιά. Σε όλους μου τις συνεντεύξεις και τις δικές μου και όλων των στελεχών μας. Έχουμε ξεκαθαρίσει ότι δεν υπάρχει κανένα σενάριο συγκυβέρνησης με το κόμμα του κυρίου Βαρουφάκη. και όσους έπαιξαν τη χώρα στα ζάρια της δραχμής. Ο κύριος Μητσοτάκης όμως. Συνεχίζει τρομοκρατημένος να ανασύρει αυτό το σενάριο. Του δίνουμε λοιπόν σήμερα από την καρδιά της Ηπείρου από τα Γιάννενα Όσκαρ μυθοπλασίας του αξίζει του κυρίου Μητσοτάκη αυτό το Όσκαρ, διότι καθημερινά βομβαρδίζει με ψέματα και με fake news τον ελληνικό λαό. Δεν εξηγείται αλλιώς τέτοια εμμονή που έχει στο ψεύδος θα του πρότεινα λοιπόν να αφήσει τις θεωρίες συνωμοσίας και να απαντήσει σε κάποια ερωτήματα από αυτά που συζητά κάθε μέρα ο Έλληνας πολίτης. 

Το πόρισμα της Επιτροπής για την τραγωδία των Τεμπών. Της Επιτροπής που διόρισε ο ίδιος αναφέρει ότι ήταν παράνομη η μετάταξη του μοιραίου σταθμάρχη. Τι έχει να πει ο κύριος Μητσοτάκης στους υπουργούς του τον κύριο Βορίδη και τον κύριο Γεωργιάδη, που μετά τον θάνατο 57 ανθρώπων έλεγαν σε όλα τα κανάλια ότι η μετάταξη ήταν νόμιμη; Ποιος τελικά είναι υπεύθυνος για αυτό το κομματικό ρουσφέτι της Νέας Δημοκρατίας; Όχι πάντως το ΠΑΣΟΚ, όπως ήθελαν να εμφανίσουν κείνες τις ώρες μη σεβόμενοι ούτε τις οικογένειες των θυμάτων. Ενδιαφέρεται ο κύριος Μητσοτάκης. Να μάθει ο πολίτης την αλήθεια. Μα κρατά στα ψηφοδέλτιά του τον κύριο Καραμανλή. Τον προϊστάμενο του υπουργείου που έφτασε στο γραφείο του τον Οκτώβριο του 2021. Πόρισμα της Αρχής Διαφάνειας που υποδείκνυε τους υπεύθυνους και της εποχής του ΣΥΡΙΖΑ και της εποχής της Νέας Δημοκρατίας που καθυστερούσε η υλοποίηση της σύμβασης 717, η οποία εάν υλοποιηθεί θα υπήρχε τηλεδιοίκηση και θα είχαμε αποφύγει αυτή την τραγωδία. Ούτε ο κύριος Τσίπρας λέει κάτι για το πόρισμα αυτό της Αρχής Διαφάνειας. 

Πάει καλά μήπως η οικονομία; Και εκεί τα ερωτήματα είναι αμείλικτα. Το εμπορικό έλλειμμα αυξήθηκε κατά την περίοδο της Νέας Δημοκρατίας. Το δημόσιο χρέος έχει σπάσει το φράγμα των 400 δισεκατομμυρίων ευρώ και μόνο το 14% των επενδύσεων είναι παραγωγικές και όχι real estate. Επενδύσεις που αφελληνίζουν την ελληνική οικονομία επενδύσεις που έχουν κάνει τα ενοίκια να είναι στα ύψη και ακριβό το κόστος αγοράς γης για τους Έλληνες στην εποχή μας. 

Είναι φιλελεύθερος ο πρωθυπουργός. Που έχει στα κρίσιμα υπουργεία διακυβέρνησής του όλα τα ορφανά του κυρίου Καρατζαφέρη. Ή μήπως είναι φιλελεύθερος ο πρωθυπουργός και κεντρογενής όταν έχει ανασύρει τον ίδιο τον Καρατζαφέρη για να μου επιτίθεται καθημερινά από τα κανάλια; Είναι φιλελεύθερος ο πρωθυπουργός, ο οποίος απαγόρευσε στους ευρωπαϊκούς θεσμούς πριν από μερικές εβδομάδες να συναντηθούν με τους υπουργούς του. Ή μήπως είναι φιλελεύθερος ο πρωθυπουργός που επί ευθύνεται για το σκάνδαλο του παρακράτους των υποκλοπών και που έφτασε στο σημείο για να το δικαιολογήσει να εμφανίσει τον αρχηγό του ΠΑΣΟΚ ως δύναμη ως πράκτορα ξένων δυνάμεων; Ο κύριος Μητσοτάκης πρέπει να καταλάβει ότι αυτά είναι βγαλμένα απ τις χειρότερες εποχές της δεξιάς, τις εποχές που το ΠΑΣΟΚ του Ανδρέα Παπανδρέου έκλεισε στο χρονοντούλαπο της ιστορίας. Καταλαβαίνω τον πανικό του, καταλαβαίνω ότι δεν βλέπει τις πολύ μεγάλες συγκεντρώσεις του ΠΑΣΟΚ και πριν από λίγο είπε λέει ότι κρύβομαι. 

Ξέρετε στόχος μου; Είναι αυτή η παράταξη να γίνει η στέγη, το σπίτι κάθε δημοκράτη και προοδευτικού Έλληνα για να σταματήσουμε να είμαστε όμηροι ενός ψευτοδιλήμματος μεταξύ Τσίπρα και Μητσοτάκη για αυτό καλώ και από τα Γιάννενα κάθε δημοκράτη, κάθε προοδευτικό να σκάσει στο πλευρό μας να σταθεί δίπλα μας σε αυτό το δύσκολο αγώνα. Αλλά να είστε σίγουροι ότι θα είναι νικηφόρος γιατί είναι αγώνας αξιοπρέπειας, προοπτικής. 

Φίλες και φίλοι από την άλλη, ο κύριος Τσίπρας έχει εμμονή να αυτοανακηρύσσεται ως εκπρόσωπος της προόδου στην Ελλάδα. Είναι πρόοδος; Ακολουθώντας το παράδειγμα του κυρίου Μητσοτάκη να μην έχει βγάλει ένα δελτίο Τύπου και να μην έχει πει μια συγγνώμη για την για τον Ανδρέα Γεωργίου που τον στοχοποίησε και αυτός και η Δεξιά ως υπεύθυνο για τα μνημόνια, ενώ μόνος υπεύθυνος ήταν ο κύριος Καραμανλής και η διακυβέρνησή του. Ο κύριος Γεωργίου δικαιώθηκε στα ευρωπαϊκά δικαστήρια, αλλά ξέρετε, δεν είναι καλό σημάδι για τη δημοκρατία, για το κράτος δικαίου στην πατρίδα μας και εγώ και άλλοι άνθρωποι να καταφεύγουμε στο Δικαστήριο Ανθρωπίνων Δικαιωμάτων για να βρούμε το δίκιο μας στην Ελλάδα του 2023. Γι αυτό το ΠΑΣΟΚ έχει ένα μεγάλο χρέος να παίξει σημαντικό ρόλο ενίσχυσης της δημοκρατίας, του κράτους δικαίου και του σεβασμού των ανθρωπίνων δικαιωμάτων. Είναι μήπως πρόοδος, κύριε Τσίπρα, η αγαστή σας συνεργασία με τον κύριο Καμμένο ή μήπως είναι πρόοδος ότι στα ψηφοδέλτιά σας έχετε βάλει δεκάδες στελέχη του Καμμένου, αλλά και τώρα τελευταία; Τον εκπρόσωπο Τύπου της κυβέρνησης της χρεοκοπίας του κυρίου Καραμανλή; Ε με όλα αυτά τα στελέχη αυτό δεν είναι Αριστερά. Αυτό είναι ένα συνοθύλευμα για την εξουσία και την καρέκλα. 

Η πραγματική αριστερά είναι εδώ στη δημοκρατική παράταξη. Και τέλος το δικαιοσύνη παντού ναι διψά ο ελληνικός λαός για δικαιοσύνη όλοι νιώθουμε ότι χρειάζεται καλύτερη ποιότητα δικαιοσύνης στον τόπο δικαιοσύνη παντού το πιστεύει όμως αυτό που λέει ο κύριος Τσίπρας εάν το πίστευε ο καταδικασμένος με 13-0 από το Ειδικό Δικαστήριο για τις παράνομες τηλεοπτικές άδειες που ήθελε να δώσει σε φιλικούς του ολιγάρχες, κύριος Παππάς, δεν θα ήταν στα ψηφοδέλτια του ΣΥΡΙΖΑ. 

Φίλες και φίλοι. Πρέπει να καταλάβουμε ότι στις 21 Μαϊου, ψηφίζοντας ΠΑΣΟΚ, βγαίνει μόνο ΠΑΣΟΚ. Και αυτά που λένε οι πολιτικοί μας αντίπαλοι ο μεν κύριος Μητσοτάκης ότι ψηφίζεις ΠΑΣΟΚ και βγαίνει ΣΥΡΙΖΑ και ο Τσίπρας ότι ψηφίζεις ΠΑΣΟΚ και βγαίνει Νέα Δημοκρατία, δείχνουν τον τρόμο τους και την αγωνία τους για την αναγέννηση της δημοκρατικής παράταξης, για τη μεγάλη μαζική συμμετοχή των δημοκρατών πολιτών και εδώ στα Γιάννενα. 

Φίλες και φίλοι, γι αυτό καλώ κάθε Ελληνίδα και κάθε Έλληνα να επιλέξει ανάμεσα σε ένα κράτος αδιαφάνειας, πελατειασμό για τα γαλάζια παιδιά, για τους κολλητούς του κυρίου Τσίπρα σε ένα κράτος αξιοκρατίας, διαφάνειας και σεβασμού των θεσμών μεταξύ ενός κράτους κοινωνικής αδικίας που υλοποιεί πολιτικές που κάνουν τους πλούσιους πλουσιότερους σε ένα κράτος με δικαιοσύνη και ισχυρή υγεία και δημόσια παιδεία. Μεταξύ ενός κράτους που παραδίδει τις κόπους, τις θυσίες του ελληνικού λαού μέσω των κόκκινων δανείων του στους κερδοσκόπους των funds, σε ένα κράτος που διασφαλίζει τη δίκαιη ρύθμιση του ιδιωτικού χρέους των νοικοκυριών και των επιχειρήσεων. Φίλες και φίλοι, κύριος Μητσοτάκης. Αυτοδιαφημίζεται ως υπέρμαχος της σταθερότητας. Μιλάει για παραλυσία, όταν στα πεπραγμένα του συγκαταλέγονται οι υποκλοπές ή άλωση του κράτους δικαίου, τα γαλάζια παιδιά, η διεύρυνση των κοινωνικών ανισοτήτων και δηλώνει ευθαρσώς ότι θα κάνει όσες φορές χρειαστεί εκλογές μέχρι ο ίδιος να εκλεγεί πρωθυπουργός. Μάλλον όμως δεν είναι τόσο σίγουρος για τη στρατηγική του, γιατί πριν από λίγο είπε ότι τελικά θα αξιοποιήσει την πρώτη εντολή. Ας δει λοιπόν ο ελληνικός λαός, ποιος έχει σταθερή θέση για τη διακυβέρνηση της χώρας; Εγώ τώρα και ένα χρόνο που μιλώ από την πρώτη εντολή σταθερότητα και πρόοδο, ή ο κύριος Μητσοτάκης που έλεγε και δεύτερες και τρίτες εκλογές, αλλά μπροστά στο αδιέξοδο το προσωπικό του λέει ότι θα αξιοποιήσει την πρώτη εντολή. Θα ακούσουμε πολλά γιατί πολύ απλά καταλαβαίνουν ότι δεν είναι τόσο απλά τα πράγματα. Από την πλευρά του ο κύριος Τσίπρας ψήφισε την απλή αναλογική. Τι σημαίνει απλή αναλογική σε όλη την Ευρώπη; Ότι συνεργάζονται τα κόμματα που έχουν 151 έδρες. Όμως αυτός μιλάει για μια ειδική απλή αναλογία ότι για να συνεργαστεί στο εκλογικό σύστημα που ψήφισε ο ίδιος πρέπει να είναι πρώτο κόμμα, ξέρετε τι αποδεικνύει αυτό; Ότι η πραγματική αγωνία του αρχηγού του ΣΥΡΙΖΑ δεν είναι να φύγει η Νέα Δημοκρατία και ο Μητσοτάκης, αλλά να σώσει ο ίδιος το πολιτικό του μέλλον. 

Έχουμε λοιπόν άλλες προτεραιότητες. Στις 21 Μαϊου δώστε μας τη δύναμη, γιατί για εμάς προτεραιότητα είναι και η πρόοδος και η σταθερότητα από την πρώτη Κυριακή λύσεις, θέσεις, πρόγραμμα και ένα νέο πολιτικό ήθος που το έχουν τόσο πολύ ανάγκη. Ιδιαίτερα οι νέοι άνθρωποι για να ξαναπιστέψουν στην πολιτική. 

Με ένα ισχυρό ΠΑΣΟΚ δεσμεύομαι σε κάθε Έλληνα για τη δημιουργία κοινωνικής δεξαμενής κατοικιών 150.000 σπιτιών σε όλη την Ελλάδα, νεόδμητων ή με κονδύλια του Ταμείου Ανάκαμψης ή ανακατασκευασμένων με παροχή συγγνώμη με παροχή φορολογικών κινήτρων και ελαφρύνσεων στους ιδιοκτήτες τους. Μιλώ για κλειστά σπίτια με σκοπό τη διάθεσή τους με φθηνό ενοίκιο για να έχουν αξιοπρεπή πρόσβαση τα νέα ζευγάρια και οι φτωχότεροι Έλληνες. Έτσι πετυχαίνουμε ανταγωνισμό για να μειωθούν τα ενοίκια προς τα κάτω. Διότι σήμερα ένα από τα μεγαλύτερα συστήματα του κόστους ζωής καθημερινά είναι το κόστος του ενοικίου. 

Δεύτερο ζήτημα είναι η διαχείριση του ιδιωτικού χρέους. Για μας είναι προτεραιότητα η δεύτερη ευκαιρία αξιοπρέπειας για όλους τους Έλληνες που πάλεψαν αντικειμενικά αγωνίστηκαν αλλά δεν άντεξαν στις συνθήκες των πολλαπλών κρίσεων. Εμείς δεν λέμε μαζί με τα ξερά και τα χλωρά, όπως έκανε ο κύριος Τσίπρας που έλεγε το 2012, 2013, 2014 σεισάχθεια και μην πληρώνετε. Ερχόμαστε για δικές ρυθμίσεις και παρέδωσε τους κόπους και τους θυσίες σας στους εκβιαστές των ξένων funds. 
Εμείς λοιπόν, προτείνουμε απέναντι και στον κύριο Μητσοτάκη που κατήργησε ολοκληρωτικά την προστασία της πρώτης κατοικίας στην επαναφορά της προστασίας της κύριας κατοικίας για τα υπερχρεωμένα νοικοκυριά, με επικαιροποίηση του νόμου του ΠΑΣΟΚ του 2010. 

Αντίστοιχη περιουσία, αντίστοιχη προστασία για την αγροτική περιουσία, προστασία των δανειοληπτών σε ελβετικό φράγκο, με τον περιορισμό της αύξησης του επιτοκίου στο 1/3 για το δανειολήπτη και 2/3 για το τραπεζικό ίδρυμα. Ουσιαστική διαπραγμάτευση με τις τράπεζες και λήψη μέτρων για την απάλειψη και αποτροπή των αυξήσεων στα επιτόκια των δανείων των αδύναμων νοικοκυριών και μείωση του περιθωρίου κέρδους των τραπεζών για τους συνεπείς δανειολήπτες, ώστε και οι συνεπείς να έχουν κίνητρα να συνεχίσουν να τηρούν τις ρυθμίσεις τους. 

Με το ΠΑΣΟΚ ισχυρό και το λέω αυτό. Διότι για μας είναι κορυφαίο ζήτημα το εθνικό σύστημα υγείας σήμερα σαν και σήμερα έφυγε από τη ζωή ο εμπνευστής του, ένας από τους μεγάλους συμπαίκτες του, ο Γιώργος Γεννηματάς, που μαζί με τον Ανδρέα Παπανδρέου και τον Παρασκευά Αυγερινό άφησαν αυτή την πολύ μεγάλη κοινωνική παρακαταθήκη στον ελληνικό λαό. Εμείς λοιπόν μιλάμε για την αναγέννηση του εθνικού συστήματος υγείας. Που χρειάζεται στήριξη για αυτό προτείνουμε την αναπροσαρμογή ώστε από το Ταμείο Ανάκαμψης να χρηματοδοτήσει με 8 ως 10% το ΕΣΥ είναι ποσοστά ανάλογα κρατών που έχουν τα ίδια προβλήματα με την Ελλάδα και όχι το 2-4% που έχει δώσει η Νέα Δημοκρατία. Επίσης, ισχυρή πρωτοβάθμια φροντίδα υγείας που θα φτάνει σε κάθε περίπτωση σε όλα τα σπίτια. Απαιτείται στελέχωση των νοσοκομείων του εθνικού συστήματος υγείας με μόνιμο ιατρικό προσωπικό και καθώς πρέπει να μην δώσουμε μόνο χειροκροτήματα και παλαμάκια, αλλά και αύξηση των αποδοχών των υγειονομικών του εθνικού συστήματος υγείας, ώστε να εναρμονιστούμε στο μέσο όρο των γιατρών και των υγειονομικών με τις υπόλοιπες χώρες της Ευρωπαϊκής Ένωσης. Θέσπιση κοινωνικών, οικονομικών και επιστημονικών κινήτρων για να σταματήσει η υποστελέχωση των νοσοκομείων στην περιφέρεια. Το γνωρίζετε πάρα πολύ καλά το πρόβλημα και εδώ στην Ήπειρο ένταξη. Τέλος, στα βαρέα και ανθυγιεινά των υγειονομικών του ΕΣΥ και όχι άλλες επιλεκτικές αυξήσεις επιδομάτων.
 
Φίλες και φίλοι, η παιδεία. Η παιδεία για μας είναι ο μεγαλύτερος μοχλός κοινωνικής δικαιοσύνης και κοινωνικής κινητικότητας. Γνωρίζετε πάρα πολύ καλά οι μεγαλύτερης ηλικίας; Ότι η δημόσια παιδεία έκανε το παιδί του αγρότη στην Ήπειρο του κτηνοτρόφου να σπουδάσει τα καλά χρόνια του ΠΑΣΟΚ. Γιατρός, δικηγόρος μηχανικός, να παράξει πλούτο και να οικοδομήσει την οικογένειά του με αξιοπρέπεια. Έχουμε χρέος να ενισχύσουμε ξανά όλες τις βαθμίδες της δημόσιας παιδείας, ώστε να υπάρχει δωρεάν πρόσβαση σε όλα τα ελληνόπουλα για να μειώσουμε τις ανισότητες και όχι τα ελληνόπουλα να κάνουν µηχανογραφικά κοιτώντας στην τσέπη του παππού της, γιαγιάς του πατέρα και της μάνας. Αλλά κοιτώντας το μέλλον και τις φιλοδοξίες τους για αυτό λοιπόν, για μας το όραμα για τη δημόσια παιδεία είναι προτεραιότητα. Το σχολειό σήμερα πρέπει να αποτελεί καθοριστικό μέσο για την ανταπόκριση των νέων στον ψηφιακό κόσμο και στη βιώσιμη ανάπτυξη, να προσφέρει ίσες ευκαιρίες σε όλους τους νέους, σπάζοντας τις ανισότητες, βάζοντάς τους να ακολουθήσουν τις προκλήσεις του μέλλοντος και ως πολίτες, αλλά και ως εργαζόμενοι. Για αυτό πρέπει να υπάρχει ένα ισχυρό δημόσιο σχολείο και ένα ισχυρό δημόσιο πανεπιστήμιο. Γνωρίζουμε ότι οι ιδεοληπτικές πολιτικές του ΣΥΡΙΖΑ και βέβαια οι πολιτικές της Νέας Δημοκρατίας που θέλουν την ιδιωτικοποίηση της παιδείας όλων των βαθμίδων, υποβάθμισαν και υπονόμευσαν την παιδεία στη χώρα μας. Γι αυτό λοιπόν είναι ώρα να πάρουμε τολμηρές αποφάσεις. Σε συνεργασία πάντα με τους εκπαιδευτικούς, με αύξηση στις δημόσιες δαπάνες για την παιδεία, ώστε να φτάσουμε σταδιακά στη μέση δαπάνη των χωρών της Ευρωπαϊκής Ένωσης, με τις προτάσεις μας επικεντρώνουμε στην ενίσχυση της ποιότητας με εκσυγχρονισμό του περιεχομένου και εφαρμογή των 16 δεικτών ποιότητας της Ευρωπαϊκής Ένωσης με προγράμματα ενισχυτικής διδασκαλίας για την κάλυψη των μαθησιακών κενών και την αντιμετώπιση των ανισοτήτων με αξιοποίηση ψηφιακών σύγχρονων δυνατοτήτων, που δυστυχώς δεν υπάρχουν. 

Για αυτό δεσμεύομαι ότι κάθε μαθητής και κάθε εκπαιδευτικός θα έχει το δικό του υπολογιστή και κάθε αίθουσα θα έχει το δικό της διαδραστικό πίνακα και όχι μόνο. Ειδικά παραδείγματα που επιβεβαιώνουν τον κανόνα των ελλείψεων. Με άνοιγμα του σχολείου στον πολιτισμό, στην περιβαντολλογική εκπαίδευση, στην τέχνη και στην αγωγή υγείας, με στήριξη του ολοήμερου νηπιαγωγείου και δημοτικού με αναμορφωμένο εκπαιδευτικό πρόγραμμα με πιστοποίηση της ξένης γλώσσας και των ηλεκτρονικών υπολογιστών, ως την γυμνασίου. Με αποτέλεσμα να δίνουμε δυνατότητα να πέσει το κόστος που έχει κάθε γονέας για να πληρώνει φροντιστήρια στους τομείς αυτούς. Φίλες και φίλοι. Προτεραιότητά μας είναι η επαγγελματική εκπαίδευση και η διά βίου μάθηση με σύνδεση με τις σύγχρονες ανάγκες της παραγωγής, με κατοχύρωση των επαγγελμάτων αλλά και των επαγγελματικών δικαιωμάτων, ασφαλές σχολικό περιβάλλον και υπηρεσίες ψυχολογικής και κοινωνικής στήριξης για την αντιμετώπιση των φαινομένων βίας, που δυστυχώς, όπως βλέπουμε, γίνονται πολλαπλασιάζονται ιδιαίτερα στα μεγάλα αστικά κέντρα. Καθιέρωση του ενιαίου απολυτηρίου κατά τα ευρωπαϊκά πρότυπα, ώστε σιγά σιγά να απαλλαχθεί η ελληνική οικογένεια. Από την επιβάρυνση των φροντιστηρίων και σε αυτή τη βαθμίδα της εκπαίδευσης, εξωστρεφή πανεπιστήμια με σύνδεση με την παραγωγή, τοπική ανάπτυξη, χρηματοδότηση της έρευνας και της καινοτομίας με την εφαρμογή της εθνικής μελέτης που θα προτείνει ως βάση για λόγου το πόσες σχολές και πόσα τμήματα πραγματικά χρειάζεται η χώρα μας σε κάθε ειδικό γνωστικό πεδίο. Παραδείγματος χάρη, οι αγροτικές σχολές δεν μπορεί να μην έχουμε εκτεταμένο δίκτυο αγροτικών σχολών όταν θέλουμε να επενδύσουμε στον πρωτογενή τομέα και στην αγροδιατροφή. Δεν μπορούμε να μην έχουμε πανεπιστήμιο τουρισμού όταν έχουμε εκατομμύρια τουρίστες και θέλουμε υψηλού επιπέδου εργαζόμενους με πολύ καλούς μισθούς. Φίλες και φίλοι. Αξιοκρατία στην ακαδημαϊκή εξέλιξη. Δυστυχώς, ο κύριος Μητσοτάκης με τον νόμο της κυρίας Κεραμέως επανέφερε την οικογενειοκρατία στα πανεπιστήμια και τέλος, η οικονομική στήριξη των εκπαιδευτικών μας σε όλες τις βαθμίδες εκπαίδευσης, αλλά και η αξιολόγηση του εκπαιδευτικού έργου με συντελεστές που θα διαμορφώνουν ποιότητα εκπαίδευσης. 

Φίλες και φίλοι, δεν μπορώ να μην αναφερθώ εδώ από την Ήπειρο. Που είναι καρδιά της παραγωγικής Ελλάδας μαζί με τη Θεσσαλία στο ζήτημα της αγροδιατροφής. Από τα Τρίκαλα προχθές μίλησα για ένα νέο συμβόλαιο τιμής. Με τον Έλληνα αγρότη και την Ελληνίδα αγρότισσα. Κάποτε λέγαμε ότι το αίμα νερό δεν γίνεται. Για αυτό πρέπει να θυμηθεί κάθε αγρότης και κάθε αγρότισσα. Ποια είναι η παράταξη που τους έδωσε αξιοπρέπεια τη δεκαετία του 80 και του 90. Μόνο το ΠΑΣΟΚ έχει αποδείξει ότι μπορεί να δώσει λυτρωτικές λύσεις στην κατακόρυφη αύξηση του κόστους παραγωγής και στις επισφάλειες που αντιμετωπίζει ο αγροτικός και κτηνοτροφικός κόσμος. Εδώ από την Ήπειρο γνωρίζετε καλά ότι ο κτηνοτροφικός τομέας καταγράφει δραματική συρρίκνωση τα 3 τελευταία χρόνια, τόσο ως προς τον αριθμό των παραγωγών, όσο βέβαια και προς τις ποσότητες του γάλακτος στην περιοχή. Είναι χαρακτηριστικό ότι το 2020 η παραγωγή και οι μονάδες πρόβειου γάλακτος στην Ήπειρο. Μειώθηκαν αισθητά μέσα μόλις σε ένα χρόνο, 500 παραγωγοί εγκατέλειψαν το επάγγελμα, ενώ οι ποσότητες γάλακτος μειώθηκαν κατά δεκάδες κατά 10.000 τόνους. 

Απαιτούνται λοιπόν άμεσα μέτρα εφαρμογής προστασίας και στήριξης της παραγωγικής Ελλάδας, μείωση του κόστους παραγωγής ειδικά για τα αγροτικά εφόδια τις ζωοτροφές και τα καύσιμα με μηδενισμό του ειδικού φόρου κατανάλωσης στο αγροτικό πετρέλαιο, όσο διαρκεί η ενεργειακή κρίση. 

Στήριξη. των αγροτών των κτηνοτρόφων των συνεταιρισμών με προτεραιοποίηση στα πάρκα ανανεώσιμων πηγών ενέργειας, ώστε να ξέρει ο καθένας από σας ότι μέσω των ανανεώσιμων πηγών ενέργειας θα έχει σταθερό κόστος ενεργειακό κόστος για τα επόμενα 15 χρόνια, όπως συμβαίνει σε όλα τα ευρωπαϊκά κράτη και όχι η πράσινη μετάβαση να είναι μια μπίζνα 5 ολιγαρχών στην Ελλάδα. Εμείς θέλουμε την πράσινη μετάβαση με ενεργειακή δικαιοσύνη χωρίς ενεργειακή φτώχεια, με προτεραιότητα στους παραγωγούς. Και στους φτωχότερους Έλληνες θέλουμε ένα δίκτυο υψηλής διασυνδεσιμότητας, γι αυτό λέμε. 

Το Ταμείο Ανάκαμψης να χρηματοδοτήσει το δίκτυο ενέργειας σε όλη την Ελλάδα, ώστε δήμοι να κάνουν κοινότητες ενεργειακές. Αγρότες, κτηνοτρόφοι, σταθερότητα στην τιμή της ενέργειας. Φοβάμαι πάρα πολύ ότι το κόστος θα αυξηθεί και θα γίνεται ό,τι έγινε την προηγούμενη χρονιά. Θα μειώνεται το τιμολόγιο από τους δικούς μας φόρους και από τους δικούς μας φόρους θα βγάζουν δισεκατομμύρια επιδοτήσεων. Αυτοί που χαϊδεύουν από τα μίντια, τον κύριο Μητσοτάκη, έχουμε χρέος να μπούμε εμπόδιο σε αυτή την αδικία που γίνεται εις βάρος της παραγωγής της Ελλάδας, της χώρας. 

Φίλες και φίλοι. Καθολική προστασία της αγροτικής γης από τις κατασχέσεις έχουμε χρέος να μπούμε εμπόδιο στον αφελληνισμό της ελληνικής οικονομίας. Καθιέρωση τέλος του ακατάσχετου και αφορολόγητου, των επιδοτήσεων, των αποζημιώσεων και των ενισχύσεων των αγροτών και βέβαια επικαιροποίηση του κανονισμού ασφάλισης ΕΛΓΑ με επέκταση της κάλυψης καταστροφών στο ζωικό φυτικό κεφάλαιο που οφείλονται στην κλιματική αλλαγή το Υπουργείο μάλλον δεν ξέρει τι σημαίνει κλιματική αλλαγή. Και τι τεράστια προβλήματα θα δημιουργήσει στο μέλλον και δεν εκσυγχρονίζει τον μηχανισμό και τον κανονισμό ασφάλισης ΕΛΓΑ. Τέλος, όλη η διαδικασία για τα προγράμματα της νέας ΚΑΠ πρέπει να ολοκληρώνεται ακριβώς μέσα σε ένα χρόνο χωρίς γραφειοκρατίες. Τέρμα με την ταλαιπωρία χιλιάδων αγροτών και κτηνοτρόφων, συγκεκριμένες ημερομηνίες υποβολής αιτήσεων, αξιολόγησης και πληρωμής. 

Φίλες και φίλοι. Κλείνοντας δεν μπορεί να μην αναφερθώ. Στις προκλήσεις που είχαμε σήμερα από την Τουρκία. Πολλοί λένε ότι περιμένουμε στη χώρα μας να ολοκληρωθούν οι τουρκικές εκλογές και να αλλάξει το περιβάλλον συζητήσεων με την Τουρκία. Μάλιστα ο κύριος Τσίπρας, ο οραματιστής λέει. Να κάνει τις Πρέσπες που Αιγαίου. Ο κύριος Μητσοτάκης κρύβεται από τα πραγματικά προβλήματα. Συναντούν και οι 2 ευρωπαίους ηγέτες, αλλά ουδέποτε δεν μίλησαν για εμπάργκο όπλων στην Τουρκία, που ακόμη και σήμερα ο Ερντογάν είχε spot βάζοντας εντός του Τουρκικού Χάρτη το Βορειοανατολικό Αιγαίο και τη Δυτική Θράκη. Έχουν χρέος λοιπόν και οι Ευρωπαίοι και οι Αμερικανοί εάν συνεχίσει ο Κιλιτζάρογλου και ο Ερντογάν τις προκλήσεις, την καταπάτηση κυριαρχικών μας δικαιωμάτων και την υπονόμευση των συνθηκών καλής γειτονίας να σταματήσουν να πωλούν έστω και μια σφαίρα στην Τουρκία, διότι σε άλλη περίπτωση είναι Πόντιοι Πιλάτοι. και συνένοχοι των προκλήσεων εις βάρος της Κύπρου και της Ελλάδας. 

αυτή η παράταξη; Αυτό το δημοκρατικό κίνημα, το ΠΑΣΟΚ. Πάντα χειριζόταν τα εθνικά θέματα με ρεαλισμό και πατριωτισμό, χωρίς μεγάλα λόγια. Για αυτό καλώ τους Έλληνες να μας εμπιστευτούν και στα εθνικά θέματα. Αυτό είναι το κόμμα που έβαλε την Κύπρο στην Ευρωπαϊκή Ένωση με άλυτο το Κυπριακό. Αυτό είναι το κόμμα που δημιούργησε τη Στρατηγική του Ελσίνκι. που απαξίωσε ο Καραμανλής. 

Αυτό είναι το κόμμα της κοινωνικής δικαιοσύνης και της εθνικής αξιοπρέπειας. Γι αυτό καλώ και εδώ από τα Γιάννενα κάθε Ελληνίδα και κάθε Έλληνα. Να εμπιστευθεί αυτή την παράταξη τη δημοκρατική παράταξη του σεβασμού των ανθρωπίνων δικαιωμάτων του κράτους δικαίου και η παράταξη της ελπίδας και της προοπτικής στην παράταξη των μη προνομιούχων, την παράταξη της μεσαίας τάξης. 

Γι αυτό λοιπόν φίλες και φίλοι. Καλώ κάθε Ελληνίδα 21 Μαϊου μαζί να πάρουμε απόφαση αλλαγής αλλαγής σελίδας για όλους τους Έλληνες και ιδιαίτερα για τη νέα γενιά να μείνουν εδώ τα παιδιά και τα εγγόνια σας με δουλειές αξιοπρέπειας, να αντιμετωπίσουμε το δημογραφικό μας για να έχει προοπτική η πατρίδα μας. 

Γι αυτό λοιπόν, κλείνοντας σας καλώ αυτές τις τελευταίες εβδομάδες αυτές τις τελευταίες μέρες που έμειναν έως τη μεγάλη μάχη της 21ης Μαϊου. Δεν περιμένω τίποτα από τα κανάλια και από τα ισχυρά οικονομικά συμφέροντα. 

Περιμένω πολλά από εσάς από την καθεμία και τον καθένα ξεχωριστά γι αυτό. Πάρτε στα χέρια σας τον αγώνα του ΠΑΣΟΚ του αγώνα της δημοκρατικής παράταξης από αύριο πρωί, σε κάθε χωριό της Ηπείρου, σε κάθε πόλη, σε κάθε εργασιακό χώρο αγώνα, αγώνα, αγώνα μέχρι τη μεγάλη νίκη που θα φέρει το ΠΑΣΟΚ δυνατά στο προσκήνιο και τον κύριο Μητσοτάκη και τον κύριο Τσίπρα. Με τις άδικες διχαστικές πολιτικές που υπονομεύουν την πατρίδα μας στο χρονοντούλαπο της ιστορίας, καλή δύναμη και καλό αγώνα. Εδώ λοιπόν από τα Γιάννενα απ την καρδιά της Ηπείρου στέλνουμε όλοι μαζί μήνυμα νίκης σε όλους τους δημοκράτες, προοδευτικούς Έλληνες. Να είστε καλά και καλό μας αγώνα. Το ΠΑΣΟΚ είναι εδώ, ενωμένο δυνατό και καλώ τους υποψηφίους μας να έρθουν εδώ, να δώσουμε τα χέρια όλοι μαζί για τη μεγάλη νίκη όλοι μαζί για το κοινό αγώνα. 