Εμείς λοιπόν, τι προτείνουμε; Προτείνουμε ότι η αναθεώρηση του Δουβλίνου πρέπει να γίνει άμεσα και να είναι προτεραιότητα της επόμενης ελληνικής κυβέρνησης. Είναι ούριος ο άνεμος, διότι η πλειοψηφία των κυβερνήσεων στην Ευρώπη είναι σοσιαλιστικές και πρέπει να καταλάβουν μαζί με τις κυβερνήσεις της δεξιάς, ότι δεν μπορεί το φορτίο της απονομής ασύλου να πέφτει στην πρώτη χώρα. Όποιος μπαίνει στην Ευρώπη από οποιοδήποτε σύνορο, πρέπει η αίτηση ασύλου να γίνει στο σύνολο των χωρών της Ευρωπαϊκής Ένωσης.