Σας ευχαριστώ πάρα πολύ για αυτή τη θερμή σας παρουσία. Κι εδώ από την Καλαμάτα από τη Μεσσηνία, από την Πελοπόννησο στέλνουμε ένα μήνυμα αναγέννησης, προοπτικής και νέας ελπίδας για όλους τους δημοκράτες, για όλους τους προοδευτικούς Έλληνες. Ανοίγουμε δρόμους λογικής και προόδου απέναντι στα κατεστημένα, στη συντήρηση, στον λαϊκισμό και τον ελιτισμό. Γνωρίζετε πάρα πολύ καλά ότι 21 Μαίου είναι μια πολύ κρίσιμη ημερομηνία για την πατρίδα. 21 Μαίου το διακύβευμα δεν είναι αν το ΠΑΣΟΚ γίνει ένα μεγαλύτερο, Το πραγματικό διακύβευμα είναι αν κάθε δημοκράτης, κάθε προοδευτικός πολίτης ξαναβρεί το σπίτι του, το σπίτι της Δημοκρατίας, του σεβασμού των ανθρωπίνων δικαιωμάτων, της ευημερίας, της προόδου του ελληνικού λαού. Αυτό το σπίτι. Που σφράγισε τα χρόνια της μεταπολίτευσης.Που έφτιαξε το Εθνικό Σύστημα Υγείας. Που έφτιαξε την ισχυρή δημόσια παιδεία που έδωσε δυνατότητες στο παιδί του αγρότη του κτηνοτρόφου, να σπουδάσει, να κάνει οικογένεια, να πετύχει στη ζωή του. Το κόμμα αυτό που ήρε όλες τις διακρίσεις. Πολιτικές, θρησκευτικές και ένωσε τους Έλληνες χωρίς να φοβάται, χωρίς να διχάζει.