Κλείνοντας. Δεν μπορώ να μη μιλήσω για τα αγροτικά. Εμείς μιλήσαμε και από τη Θεσσαλία για ένα νέο συμβόλαιο με την Ελληνίδα αγρότισσα με τον έλληνα αγρότη. Άλλωστε το ΠΑΣΟΚ είναι το κόμμα που έδωσε προοπτική και αξιοπρέπεια σε όλο τον αγροτικό κόσμο της χώρας τη δεκαετία του 80. Εμείς λοιπόν.Σε αυτόν τον τομέα που αποτελούσε πηγή ζωής για τη Μεσσηνία και αποτελεί πηγή ζωής για τη Μεσσηνία. Θεωρούμε ότι πρέπει να πάρουμε πρωτοβουλίες. Εδώ παράγεται ένα από τα πιο γνωστά brand του παγκόσμιου αγροδιατροφικού τομέα που είναι οι ελιές Καλαμάτας, το έξτρα παρθένο ελαιόλαδο και άλλα προϊόντα υψηλής ποιότητας, την υπεραξία τους, δυστυχώς, καρπώνονται τρίτες χώρες. Ήρθε η ώρα να επενδύσουμε στην τυποποίηση και να μπει φράγμα στη χύμα, διακίνηση προϊόντων εις βάρος του παραγωγού. Η κατοχύρωση της ποιότητας αγροτικών προϊόντων και υποστήριξη της ποιοτικής γεωργίας είναι προτεραιότητα της ευφυούς γεωργίας και δεν μπορεί μόνο να είναι κανονιστική δέσμευση της νέας ΚΑΠ πρέπει να αποτελεί ουσιαστική εθνική προτεραιότητα. Αυτό χρειάζεται ένα νέο σχέδιο αγροτικής ανάπτυξης. 