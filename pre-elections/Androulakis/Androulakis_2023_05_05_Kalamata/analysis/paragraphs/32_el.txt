Φίλες και φίλοι, ο αγρότης χρειάζεται μια διαφορετική προσέγγιση με ειλικρίνεια, με εντιμότητα, λάθη γίνανε και τα γνωρίζουμε πολύ καλά. Τα λάθη αυτά δεν πρέπει να επαναληφθούν. Δεν μπορεί να υπάρχει αυτή η απίστευτη κοροϊδία που έχουμε ζήσει τα τελευταία 3 χρόνια με το προϊόν της σταφίδας. Γνωρίζετε πάρα πολύ καλά τι έχει συμβεί εδώ. Πρέπει να τελειώσουμε αυτά τα παιχνίδια και να μπούμε δυναμικά σε τομείς της οικονομίας που το υπουργείο θα σχεδιάζει, θα ενημερώνει για να κάνει τον αγρότη επιχειρηματία και αυτό είναι η κατεύθυνση και η αξία της ύπαρξης του κράτους, του συγκροτημένου στρατηγικού σχεδιασμού. Για αυτό λοιπόν εμείς τι λέμε. Δεν μπορεί η Ελλάδα να είναι ένα απέραντο ξενοδοχείο, είναι μη βιώσιμη αυτή η ανάπτυξη πρέπει ο τουρισμός που πια εδώ είναι πολύ ισχυρός να συνδεθεί με την αγροδιατροφή με μετρήσιμα στοιχεία, ώστε να ξέρουμε κάθε χρόνο πόσοι ταξιδιώτες που έρχονται στη Μεσσηνία απολαμβάνουν το ελληνικό κρασί, το ελληνικό λάδι, τις ελιές και τα μεταποιημένα κτηνοτροφικά προϊόντα. Μόνο έτσι μπορούμε να φτιάξουμε μια οικονομία.Στα πρότυπα της Ισπανίας και της Πορτογαλίας που μιμήθηκαν στο παρελθόν την Ιταλία, ώστε ο τουρισμός να γίνει η ατμομηχανή που θα στηρίξει όλον τον ελληνικό λαό στην ελληνική περιφέρεια. Για να έχουμε ισχυρή ανταγωνιστικότητα και να μείνουν τα παιδιά των αγροτών στη γη τους να πετύχουν και να δημιουργήσουν οικογένειες με αξιοπρέπεια. 