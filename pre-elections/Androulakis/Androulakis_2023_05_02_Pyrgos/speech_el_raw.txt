Φίλες και φίλοι. Σας ευχαριστώ πάρα πολύ για τη συγκινητική σας παρουσία και εδώ στον Πύργο που αποδεικνύει περίτρανα ότι το τρένο της δημοκρατικής παράταξης είναι ξανά στις ράγες της αλλαγής της ελπίδας και της προοπτικής για όλες τις Ελληνίδες και όλους τους Έλληνες. Αυτή η παράταξη; Που ήρθε πριν πολλές δεκαετίες ο ιδρυτής μας Ανδρέας Παπανδρέου, η παράταξη που δημιούργησε το Εθνικό Σύστημα Υγείας, η παράταξη. Που έφερε στον τόπο την κοινωνική δικαιοσύνη και την εθνική αξιοπρέπεια που ένωσε τους Έλληνες που σταμάτησαν οι διακρίσεις λόγω πολιτικών φρονημάτων οικονομικής κατάστασης. Θρησκεύματος αυτή η παράταξη ήρθε η ώρα να σηκώσει ξανά τον τόπο ψηλά ένα τόπο που τώρα και πολλά χρόνια, είτε μέσω της οικονομικής κρίσης είτε της πανδημίας, είτε της ενεργειακής κρίσης, βιώνει συνεχώς στο μαρασμό χιλιάδες ελληνόπουλα έφυγαν στο εξωτερικό. Η παραγωγή, το κόστος παραγωγής έχει φτάσει στα ύψη. Οι ανισότητες κλιμακώνονται και βέβαια. Ριζώνει ξανά η απογοήτευση. 


Καθημερινά όλο και περισσότεροι άνθρωποι αποστρέφονται την πολιτική και ιδιαίτερα οι νέες γενιές. Γιατί να ψηφίσουμε στις εκλογές; Γιατί να συμμετέχουμε σε ένα παιχνίδι το οποίο δεν δίνει λύσεις; Εδώ λοιπόν, πεδίο δόξης λαμπρό να ξαναοικοδομήσουμε μια νέα σχέση εμπιστοσύνης με την ελληνική νεολαία, με όλους τους Έλληνες, να αποδείξουμε ότι δεν είμαστε όλοι το ίδιο. Δεν έχουμε σχέση ούτε με τη Νέα Δημοκρατία του κυρίου Μητσοτάκη, που υπηρετεί την εγχώρια ελίτ πιστά, ούτε με το λαϊκισμό του κυρίου Τσίπρα που διέψευσε τις προσδοκίες του ελληνικού λαού λέγοντας πράγματα. Τα οποία και ο ίδιος δεν πίστευε, αλλά μετά για να πάρει τις ευθύνες από πάνω του, είπε ότι ήταν αυταπάτες. 


Φίλες και φίλοι. 21 Μαΐου δίνουμε ένα πολύ μεγάλο αγώνα. Ένα αγώνα που καλούμε κάθε πολίτη να πάρει απόφαση αλλαγής. Πολλοί από εσάς πιστεύουν ότι είναι αδύναμο, αδύνατο να κάνουμε ξανά ένα ισχυρό κοινωνικό κράτος, όπως αυτό του '80 και του '90 με ισχυρό ΕΣΥ με ισχυρή δημόσια παιδεία. Ακόμη περισσότεροι άνθρωποι πιστεύουν ότι είναι αδύνατο να σταματήσουμε το ρουσφέτι και το πελατειακό κράτος. Χιλιάδες νέοι πιστεύουν ότι είναι αδύνατη η δίκαιη ανάπτυξη και ότι πάντα το παιχνίδι της ανάπτυξης είναι για λίγους. Για τους ισχυρούς. Δώστε μου λοιπόν, 21 Μαΐου τη δύναμη να κάνω το αδύνατο δυνατό μαζί με όλους εσάς, μαζί με όλο τον προοδευτικό, δημοκρατικό κόσμο της χώρας. Καλώ λοιπόν τους πολίτες να μην πάρουν ξανά μια απόφαση. Από τα ίδια αλλά να μας δώσουν την ελπίδα και τη δύναμη να οικοδομήσουμε μια σύγχρονη χώρα, μια κανονική ευρωπαϊκή χώρα και όχι μια χώρα χαμένων ευκαιριών. 


Θέλω λοιπόν να θυμηθούμε τι προσέφεραν οι πολιτικοί μας αντίπαλοι. Και γιατί εμείς είμαστε αξιόπιστοι και αυτοί; Όχι διότι πια δεν μπορεί κανείς να πει ότι δεν ήξερε έχουμε κυβερνήσει πια όλοι και το ΠΑΣΟΚ και η Νέα Δημοκρατία και ο Τσίπρας με τον Καμμένο. Όλοι γνωρίζουμε πια τι έκαναν στον τόπο και τι δεν έκαναν. Ας δούμε λοιπόν τα πεπραγμένα του κυρίου Μητσοτάκη. Ήρθε το '19 στην εξουσία, λέγοντας ότι θα αντιμετωπίσει τους θεσμικούς ακροβατισμούς και τα παιχνίδια του κυρίου Τσίπρα. Τι είδαμε; Είδαμε να περνά με την πανδημία και αντί η χώρα να ρίχνει χρήματα από το Ταμείο Ανάκαμψης, δεν είναι φόροι δικοί μας είναι φόροι των ευρωπαίων φορολογουμένων, χρήματα που ήρθαν ως επιδοτήσεις για να αντέξουμε την εποχή της πανδημίας 32 δισεκατομμύρια. Αντί να στηρίξει λοιπόν το εθνικό σύστημα υγείας, άφησε. Να έχουμε πλήρη υποβάθμιση να δίνουν αγώνα υγειονομικοί και τίποτα να γίνεται καλύτερο από αυτό που ζήσαμε τα προηγούμενα χρόνια με πολύ μεγάλα κενά στον τομέα της υγείας και με μια πολύ αδύναμη πρωτοβάθμια υγεία. 


Τι άλλο είδαμε την ακρίβεια; Ακρίβεια όμως για όλους εμάς, όχι για τους ολιγάρχες. Τα τιμολόγια της ΔΕΗ. Με επιδοτήσεις δισεκατομμυρίων από τις τσέπες του ελληνικού λαού, στήριξε τους ολιγάρχες παραγωγούς της ενέργειας και συγχρόνως έκανε αυτούς να κερδίζουν περισσότερα μέσα στην ενεργειακή κρίση παρά τα προηγούμενα χρόνια. Και εμείς βέβαια είχαμε τιμολόγια τα οποία θεωρούσαμε ότι ήταν και χαμηλότερα από τα των πρώτων μηνών, ενώ επί της ουσίας ήταν επιδοτούμενα από τους φόρους του ελληνικού λαού. Έλεγχοι στην αγορά, ποιοι έλεγχοι στην αγορά; Κανένας έλεγχος στην αγορά, ελάχιστοι έλεγχοι στην αγορά ακόμη και σήμερα υπάρχει τεράστια αισχροκέρδεια εις βάρος του καταναλωτή. 


Και βέβαια τα φαινόμενα διαφθοράς. Ο κύριος Μητσοτάκης ότι είναι μια κυβέρνηση των αρίστων. Άριστος ήταν ο κύριος Πάτσης που αγόραζε τα κόκκινα δάνεια του ελληνικού λαού για να κερδοσκοπήσει. Ήταν θέμα διαφθοράς. Ή ενός κανονικού κράτους; Το ζήτημα του παρακράτους των υποκλοπών, όπου αποδείχθηκε περίτρανα ότι παρακολουθούσε εμένα, υπουργούς του και τους αρχηγούς των ενόπλων δυνάμεων σε ένα κράτος Ευρωπαϊκό εν έτει 2023 και μάλιστα αντί να προχωρήσει στη διερεύνηση της υπόθεσης, να συγκαλύψει απόλυτα τον στενότερο του συνεργάτη, τον ανιψιό του σε ποια ευρωπαϊκή χώρα έχουμε συναντήσει να λειτουργεί σήμερα τέτοιο παρακράτος, εκθέτοντας τη χώρα διεθνώς; Και μάλιστα να λέει ότι είναι ένας άξιος ευρωπαϊστής πολιτικός και πριν από ένα μήνα να απαγορεύει οι υπουργοί του να συναντήσουν στην Αθήνα τους ευρωπαϊκούς θεσμούς, εκθέτοντας τη χώρα όσο εκτεθειμένη είναι η Ουγγαρία και η Πολωνία είναι ντροπή για μια κανονική ευρωπαϊκή χώρα με σεβασμό στη διάκριση των εξουσιών και στη δημοκρατία αυτές οι συμπεριφορές. 


Δεν είναι όμως μόνο αυτά; Οι τράπεζες τι έκανε ο κύριος Μητσοτάκης; Δισεκατομμύρια υπερκέρδη των τραπεζών επέτρεψε τα επιτόκια καταθέσεων με τα επιτόκια στεγαστικών δανείων. Να είναι τα μεγαλύτερα σε διαφορά σε διαφορικό σε όλη την Ευρώπη, εις βάρος του καταναλωτή του πελάτη. Κι έλεγε δεν μπορώ να κάνω κάτι, δεν μπορώ να φορολογήσω τα υπερκέρδη. Λίγες βδομάδες πριν οι τράπεζες του έκαναν ένα δωράκι και για κάποιους δανειολήπτες σταθεροποίησαν το επιτόκιο. Το στεγαστικό. Γιατί λοιπόν εμείς δεν κάναμε αυτό που κάνανε οι Ισπανοί; Δίνοντας τη δυνατότητα οι τράπεζες και με πολιτική πίεση να μειώσουν τη διαφορά στα επιτόκια και να στηρίξουν την πιο δύσκολη ώρα της ενεργειακής και οικονομικής κρίσης τους καταναλωτές. Πολύ απλά γιατί ο Μητσοτάκης δεν έχει προτεραιότητα. Τους πολίτες. Τους πολλούς. Ο κύριος Μητσοτάκης έχει μία μόνο προτεραιότητα, την καρέκλα, την εξουσία και την στήριξη των ολιγαρχών που τον χαϊδεύουν από τα μέσα μαζικής ενημέρωσης. 


Αλλά. Είχαμε και το τραγικό ζήτημα των Τεμπών. Μάλιστα. Έχασε ένας συνάνθρωπός σας τη ζωή του. Τι ήταν τελικά η τραγωδία των Τεμπών; Διαχρονικές ευθύνες; Έτσι έμαθαν να έχουν πολιτικό ήθος να διαχέουμε τις ευθύνες για να μην αλλάζει τίποτα στη χώρα, για να ζούμε τη μέρα της μαρμότας, να είναι πάντα όλα τα ίδια. Δεν είναι διαχρονικές οι ευθύνες είναι πολύ απλά τα πράγματα. Ακόμη και η Επιτροπή η τριμελής που διόρισε ο κύριος Μητσοτάκης για να διερευνήσει την τραγωδία των Τεμπών που 57 άνθρωποι έχασαν άδικα τη ζωή τους, είπε τελικά του κυρίου Βορίδη και του κυρίου Γεωργιάδη, που με θράσος κορόιδευαν τους πολίτες από τα κανάλια ότι ήταν παράνομη η μετάταξη του κυρίου σταθμάρχη. Ποιος λοιπόν, κύριε Μητσοτάκη είναι αυτός που έκανε αυτή την παράνομη μετάταξη, ώστε ένας άνθρωπος να μην έχει τη γνώση, την επάρκεια να είναι σε αυτή τη θέση; Ποιος θα είναι αυτός ο πρωταγωνιστής πίσω από το κομματικό ρουσφέτι της Νέας δημοκρατίας; Αλλά προφανέστατα αν είχαμε τηλεδιοίκηση δεν θα είχαμε την τραγωδία. Γιατί δεν είχαμε τηλεδιοίκηση; Γιατί πολύ απλά. Το 2014 υπογράψαμε μια σύμβαση το κράτος μας. Την πήρε μια ανάδοχος εταιρεία. Η Σύμβαση ήταν περίπου 43 εκατομμύρια ευρώ, όλα ευρωπαϊκά χρήματα. Η σύμβαση έφτασε τα 55 εκατομμύρια ευρώ. Και με τον κύριο Τσίπρα πήρε ως τον κύριο Μητσοτάκη 7 μεταθέσεις, η υλοποίηση του έργου. Με αποτέλεσμα το έργο να μην υλοποιηθεί ποτέ. Όταν λοιπόν η Ευρωπαϊκή Ένωση δίνει 55 εκατομμύρια ευρώ για να διαφυλάξεις την ασφάλεια των πολιτών στους σιδηροδρόμους; Και εσύ δεν κάνεις τίποτα; Είσαι πολιτικά υπόλογος; Υπάρχει όμως κάτι πολύ χειρότερο. 


Εμείς αναδείξαμε ότι τον Οκτώβρη του '21 η ανεξάρτητη Επιτροπή Διαφάνειας έστειλε ένα έγγραφο στο Υπουργείο Υποδομών. Που έλεγε ξεκάθαρα στον κύριο Καραμανλή ποιοι είναι υπεύθυνοι από 2 διαδοχικές κυβερνήσεις, οι οποίοι είναι υπαίτιοι που δεν υλοποιείται η Σύμβαση για να υπάρχει τηλεδιοίκηση και να αποφύγουμε την τραγωδία; Κι όταν ρωτήσαμε τον κύριο Καραμανλή. Τι κάνατε με αυτό το έγγραφο; Η απάντησή του δεν ήταν ότι το πήγα στη δικαιοσύνη, όπως θα γινόταν σε κάθε κράτος που σέβεται τους πολίτες, αλλά η απάντησή του είναι ότι δεν γνώριζα την ύπαρξη του εγγράφου και αυτός ο κύριος κοσμεί τα ψηφοδέλτια της Νέας Δημοκρατίας περιφρονώντας τη νοημοσύνη του ελληνικού λαού. 


Φίλες και φίλοι. Ποια όμως είναι η εναλλακτική; Γιατί με όλα αυτά δεν έχει πέσει ήδη ο Μητσοτάκης; Γιατί δεν έχει πέσει ήδη η Νέα Δημοκρατία; Γιατί πολύ απλά πολλοί πολίτες. Φοβούνται την επαναφορά του κυρίου Τσίπρα. Για αυτό λοιπόν σήμερα και εδώ από τον Πύργο λέμε δώστε μας τη δύναμη για να κλείσουμε στο χρονοντούλαπο της ιστορίας και τους 2 τραγικούς πρωταγωνιστές των τελευταίων 8 ετών. Και γιατί δεν εμπιστεύεται ο κόσμος τον κύριο Τσίπρα και τι δεν έκανε ψεύτικα δημοψηφίσματα το '15 να κάνει το ναι το όχι ναι, μέσα σε μερικές ώρες. Να λέει 7 μήνες ότι διαπραγματεύεται για το χρέος και να μην φέρνει μια δίκαιη λύση για το χρέος που θα μπορούσε να αποφύγουμε το κλείσιμο των τραπεζών και να χάσουμε δισεκατομμύρια από τους φόρους σας για τη στήριξη του συστήματος. 


Τι άλλο δεν υπήρξε διαφθορά με τον στενότερο του συνεργάτη. Ο Μητσοτάκης πρόλαβε και τον συγκάλυψε. Ελπίζω στην επόμενη κυβέρνηση. Που θέλω να είμαστε ισχυροί, να κάνουμε εξεταστική Επιτροπή που θα οδηγήσει τον κύριο Δημητριάδη εκεί που πρέπει, χωρίς να μπορεί να επικαλεσθεί κανείς ένα δήθεν απόρρητο. Το απόρρητο του παρακράτους της Νέας Δημοκρατίας. Ο κύριος Τσίπρας δεν πρόλαβε γιατί άλλαξε η κυβέρνηση παρόλο που άλλαξε το νόμο για τις ευθύνες των πολιτικών προσώπων για να μπορεί να είναι στα ψηφοδέλτια ο κύριος Παππάς. Και καταδικάστηκε ο στενός σταθερός του συνεργάτης με 13-0 από το Ειδικό Δικαστήριο. Για το παράνομο στήσιμο των τηλεοπτικών αδειών. Τι ήθελε λοιπόν; Ο κύριος Παππάς, κύριος Τσίπρας να ξαναμοιράσουν το τηλεοπτικό τοπίο στους φιλικούς προς αυτούς ολιγάρχες και ερωτώ εγώ; Ποιο κόμμα, στη χώρα θα είχε στα ψηφοδέλτια του; Κάποιον που καταδικάζεται 13-0 από το Ειδικό Δικαστήριο για ένα τέτοιο τεράστιο σκάνδαλο. Για φανταστείτε να είμαστε εμείς. Τι θα είχαμε ακούσει από τον κύριο Τσίπρα; 


Και βέβαια, η σεισάχθεια. Η γνωστή σεισάχθεια ερχόταν και εδώ σε όλη την Ελλάδα, το '12, το '13, το '14 και έλεγε χρωστάτε μην πληρώσετε. Έρχομαι να φέρω τη σεισάχθεια. Τι ήταν η Σεισάχθεια του κυρίου Τσίπρα; Είδατε κάποια ρύθμιση στα δάνεια σας; Η Σεισάχθεια του κυρίου Τσίπρα ήταν σήμερα δισεκατομμύρια ευρώ κόκκινα δάνεια από συνεταιρισμούς από αγρότες από κτηνοτρόφους από μικρομεσαίες επιχειρήσεις να έχουν παραδοθεί στα funds στα κοράκια που εκβιάζουν την ελληνική παραγωγή που εκβιάζουν τον ελληνικό λαό στα κοράκια που το 2015 πήρανε τα κόκκινα δάνεια με την υπογραφή του κυρίου Τσίπρα με δικό του νόμο και έχει το θράσος και λέει μα με πίεζε η τρόικα. Μα και την κυβέρνηση του ΠΑΣΟΚ με πρωθυπουργό τον Γιώργο Παπανδρέου πίεσε η τρόικα, αλλά εμείς δεν πουλήσαμε τα κόκκινα δάνεια στα funds. Εμείς φέραμε την καθολική προστασία στην πρώτη κατοικία του Έλληνα με τον νόμο του 2010 που ο κύριος Μητσοτάκης εξόντωσε πριν από 3 χρόνια. 


Εδώ λοιπόν γίνεται μια μάχη της αλήθειας και του λαϊκισμού. Γι αυτό λοιπόν έχουμε χρέος να μιλήσουμε καθαρά και ευθύβολα όλοι μας λίγο πριν τις εθνικές εκλογές. Δικαιούται ο κύριος Τσίπρας να μου βάζει δίλημμα λέει μα θα πάει το ΠΑΣΟΚ με τη Νέα Δημοκρατία. Κύριε Τσίπρα, εμείς στα ψηφοδέλτιά μας δεν έχουμε κανένα δεξιό παράγοντα, ούτε του Καραμανλή, ούτε του Σαμαρά, ούτε του Μητσοτάκη, τη Νέα Δημοκρατία της χρεοκοπίας, να την ψάξεις στα ψηφοδέλτιά σου με τα ορφανά του κυρίου Καμμένου και τον κύριο Αντώναρο. Αυτή η παράταξη έχει αξιακή στάση. Τα πράγματα αυτή η παράταξη εξαρχής μίλησε καθαρά απέναντι στη Χρυσή Αυγή. Δεν ψάρεψε στα θολά νερά και μάλιστα είναι συγκινητικό ότι ένας από τους ανθρώπους που πρωτοστάτησαν στην καμπάνια μας στην εκστρατεία μας από το 2010 απέναντι στο νεοναζιστικό φαινόμενο ήταν συμπολίτης σας. Ο Παύλος ο Αθανασόπουλος, ο οποίος δυστυχώς έφυγε από κοντά μας πριν από μερικές εβδομάδες. Ένας δικαιωματιστής ειρηνιστής, ένας πραγματικά δημοκράτης. Εμείς λοιπόν. Δώσαμε αγώνα κατά της Χρυσής Αυγής σε όλη την Ελλάδα. Δεν χαϊδέψαμε το φαινόμενο των δολοφόνων. 


Τι έκανε ο κύριος Μητσοτάκης; Χθες καταδικάστηκε η Χρυσή Αυγή. Χθες μπήκαν στη φυλακή οι δολοφόνοι του Φύσσα και των μεταναστών. Έχουν περάσει χρόνια, νομίζω. Και τι έκανε αυτά τα χρόνια; Ξέρετε τι έκανε; Κοίταζε τις δημοσκοπήσεις. Έλεγε ο κύριος Μητσοτάκης. Έχει ο Κασιδιάρης κάτω από 3%. Μια χαρά να κατέβει διότι πέφτει ο πήχυς της αυτοδυναμίας περισσότερο υπόλοιπο. Είδε τους τελευταίους μήνες ανεβαίνει ο Κασιδιάρης λέει ωπ δυσκολεύει η αυτοδυναμία, μπαίνουν στη Βουλή. Νόμο κατά της Χρυσής Αυγής αυτή είναι η Νέα Δημοκρατία του κυρίου Μητσοτάκη. Αλλά ποια είναι η Αριστερά του κυρίου Τσίπρα, ποια; Θέλω πραγματικά να αναρωτηθείτε αν υπάρχει άλλο αριστερό κόμμα, στην Ευρώπη με τη στάση που έχει το Μέρα 25 του κυρίου Βαρουφάκη και ο ΣΥΡΙΖΑ του κυρίου Τσίπρα απέναντι στους ναζιστές. Που μάλιστα ο ένας σήμερα ευθαρσώς τι είπε; Καλύτερα να μην υπήρχαν, αλλά αφού υπάρχουν. Δεν μπορούμε να τους απαγορεύσουμε να μην κατέβουν στις εκλογές και ο κύριος Τσίπρας δεν ψήφισε τον νόμο που έπρεπε να υπάρχει ώστε να είναι εμπόδιο στην κάθοδο της Χρυσής Αυγής. Και ερωτώ εγώ. Τι έχουν να πουν; Στις οικογένειες των θυμάτων. Μα δεν είναι μόνο η ιδεολογία; Είναι εγκληματίες, είναι δολοφόνοι που είναι στη φυλακή. Είναι δυνατόν να υπάρχουν κόμματα που ψαρεύουν στα θολά νερά του νεοναζισμού, των δολοφόνων και να μην έχουν καθαρή στάση σε αυτά τα φαινόμενα; Για αυτό λοιπόν μαθήματα προόδου, συνέπειας και αξιοπιστίας, δεν δεχόμαστε από τους αριστερούς ψάλτες της δεξιάς. 


Για αυτό λοιπόν εδώ από τον Πύργο από το νομό Ηλείας θέλω να στείλω ένα μήνυμα στη νέα γενιά. Δεν είναι αντισυστημική ψήφος. Η ψήφος στους φονιάδες των μεταναστών και του Φύσσα. Δεν είναι αντισυστημική ψήφος, η ψήφος σε αυτούς. Οι οποίοι ακόμη και σήμερα από τις φυλακές υμνούν το Χίτλερ που κατέσφαξε τον ελληνικό λαό. Αυτό δεν είναι αντισυστημική ψήφος. Αντισυστημική ψήφος είναι σε ένα κόμμα. Που έχει το θάρρος να συγκρουστεί με τα οικονομικά κατεστημένα που κρατάνε την Ελλάδα, δεμένη πίσω αντισυστημική ψήφος είναι η ψήφος σε ένα κόμμα που θέλει να συγκρουστεί με κατεστημένα, τα οποία δεν θέλουν μεταρρυθμίσεις που φτιάχνουν μια δημόσια διοίκηση με αξιοπρέπεια, χωρίς διαφθορά. Αυτή είναι η αντισυστημική ψήφος και πραγματικά ζητώ να στηρίξουν τη νέα μας προσπάθεια, διότι είμαστε ένα κόμμα του αντισυστημικού ρεαλισμού και όχι της συστημικής κοροϊδίας. 


Φίλες και φίλοι. Αλλά ας δούμε γιατί ΠΑΣΟΚ; Γιατί το ΠΑΣΟΚ. Έκανε λάθη, αλλά ό,τι έκανε στη χώρα ό,τι οικοδόμησε. Είναι προσφορά των χρόνων της μεταπολίτευσης αυτής της παράταξης στα μεγάλα έργα το ΕΣΥ, η δημόσια παιδεία, οι ανεξάρτητες αρχές, το ΑΣΕΠ και βέβαια η Διαύγεια για να βλέπουν που πάνε οι φόροι του ελληνικού λαού και να μειωθεί η διαφθορά. Τώρα λοιπόν, λίγο πριν τις εθνικές εκλογές. Υπογράφουμε ένα νέο συμβόλαιο τιμής με όλους τους Έλληνες και ιδιαίτερα με τους νέους ισχυρό ΠΑΣΟΚ. 


Στις 21 Μαίου σημαίνει ότι εγγυάμε την επόμενη μέρα να υπάρξει πρόγραμμα για τη χώρα 150.000 κοινωνικών κατοικιών, οι οποίες θα στεγάσουν νέα ζευγάρια και τους φτωχότερους Έλληνες με πολύ χαμηλό ενοίκιο και να έχουν πρόσβαση σε αξιοπρεπής στέγη. Δεν μπορώ να δεχτώ τα παιδιά σας. Να πηγαίνουν στην Αθήνα να σπουδάσουν, αλλά βλέποντας το κόστος των ενοικίων να ξανακάνουν μηχανογραφικά ψαλιδίζοντας τα όνειρά τους, είμαστε το ΠΑΣΟΚ της ισχυρής δημόσιας παιδείας και της κοινωνικής εξέλιξης των πολιτών, ιδιαίτερα των πιο αδύναμων. 


Φίλες και φίλοι για να δείτε την περιφρόνηση του κυρίου Μητσοτάκη σε αυτό το πολύ σοβαρό θέμα που αφορά το κόστος ζωής στο Ταμείο Ανάκαμψης. Όταν η Πορτογαλία ενέταξε 20.000 κατοικίες. Η Ισπανία 11.000 κατοικίες η Ιταλία επίσης γύρω στις 10.000. Η Νέα Δημοκρατία ενέταξε 100 σπίτια, 70 στην Αθήνα και 30 στη Θεσσαλονίκη. Και σήμερα λέει ότι θα κάνει λέει ειδικό υπουργείο κοινωνικής στέγασης όταν δίνανε τα λεφτά οι Ευρωπαίοι για αυτά έκανε τον Πόντιο Πιλάτο τώρα πριν τις εκλογές αρχίζει πάλι να τάζει λαγούς και πετραχήλια ενώ είχε και το χρόνο και τα χρήματα και δεν έκανε τίποτα. 


Φίλες και φίλοι. Ιδιωτικό χρέος. Είναι μια βόμβα στα θεμέλια της κοινωνίας. Τα χρέη του ελληνικού λαού. Εμείς δεν έχουμε μαγικό ραβδί. Όμως οι προτάσεις μας είναι καθαρές. Επαναφέρουμε την προστασία της κύριας κατοικίας για τα υπερχρεωμένα νοικοκυριά, με επικαιροποίηση του νόμου του ΠΑΣΟΚ του 2010. Αντίστοιχη ρύθμιση για την καθολική προστασία της αγροτικής περιουσίας. Δεν μπορούμε να επιτρέψουμε να υπάρξει αφελληνισμός της αγροτικής γης. Προστασία των δανειοληπτών με ελβετικό φράγκο είναι 80.000 οικογένειες σε όλη την Ελλάδα, με τον περιορισμό της ευθύνης του δανειολήπτη στο 1/3 της αύξησης του επιτοκίου και τα 2/3 θα αυξάνουν θα χρεώνονται στην τράπεζα. Ουσιαστική διαπραγμάτευση με τις τράπεζες για τη λήψη μέτρων για να υπάρχει απάλειψη και αποτροπή των αυξήσεων των επιτοκίων, των δανείων, των αδύναμων νοικοκυριών και βέβαια μείωση του περιθωρίου κέρδους των τραπεζών για τους συνεπείς δανειολήπτες. Προτεραιότητά μας είναι οι ρυθμίσεις ακόμη και στα δάνεια που αγόρασαν τα funds, στα κόκκινα δάνεια, ώστε να δίνεται μια δεύτερη ευκαιρία. Στους πολίτες και να υπάρχουν λυτρωτικές λύσεις και όχι να είστε όμηροι συστημάτων οικονομικών τα οποία δεν ενδιαφέρονται για ρυθμίσεις. Διότι τι θέλουν αυτά που πήραν 10 και 15% στην αξία τους να τα πουλήσουν 20 και 25% και να φύγουν από την Ελλάδα; Εμείς πρέπει λοιπόν στο Κοινοβούλιο να νομοθετήσουμε έτσι ώστε να γίνονται διαπραγματεύσεις με τα funds σε ένα πλαίσιο, όπως και με τις τράπεζες στο προσκήνιο και όχι με εκβιασμούς που οδηγούν. Χιλιάδες ανθρώπους στο αδιέξοδο και σε τραγωδίες. 


Φίλες και φίλοι. Το τρίτο σημείο των συγκλίσεων που προτείνουμε είναι το εθνικό σύστημα υγείας. Ο Γιώργος Γεννηματάς με τον Παρασκευά Αυγερινό ίδρυσαν το Εθνικό Σύστημα Υγείας. Η δική μας η γενιά έχει χρέος να αναγεννήσει το εθνικό σύστημα υγείας. Γι αυτό λοιπόν, προτείνουμε τη στήριξη του Ταμείου Ανάκαμψης, όχι 2-4%, όπως κάνει ο κύριος Μητσοτάκης διότι 2 είναι τα πραγματικά κεφάλαια, τα άλλα 2% είναι για την ενεργειακή αναβάθμιση των κτιρίων, αλλά µε 8 έως 10% των πόρων να πάνε για την υγεία ισχυρή πρωτοβάθμια φροντίδα υγείας που θα φτάνει σε κάθε περίπτωση στο σπίτι του πολίτη, απαιτείται άμεση στελέχωση των νοσοκομείων του ΕΣΥ με μόνιμο ιατρικό προσωπικό, καθώς και αύξηση των αποδοχών. Των ιατρών και των υγειονομικών εναρμονίζοντάς τα με τους γιατρούς της Ευρωπαϊκής Ένωσης, διότι σε άλλη περίπτωση θα συνεχίζουμε να τους σπουδάζουμε εμείς στα ελληνικά πανεπιστήμια, αλλά να επιλέγουν να φεύγουν στο εξωτερικό, διότι οι μισθοί είναι πολύ μεγαλύτεροι από ότι στην Ελλάδα και βέβαια. Θέσπιση κοινωνικών οικονομικών κινήτρων για να σταματήσει η υποστελέχωση στην περιφέρεια. Τέλος, είναι δέσμευσή μας, έχουμε καταθέσει τροπολογία στη Βουλή. Ευελπιστούμε και ως κυβέρνηση να το κάνουμε νόμο ένταξη στα βαρέα και ανθυγιεινά όλων των υγειονομικών και όχι μόνο. Παλαμάκια όπως άκουγαν την πρότερη περίοδο της πανδημία.


Φίλες και φίλοι, δεν μπορώ εδώ από την Ηλεία να μην αναφερθώ στα αγροτικά ζητήματα όλης της χώρας. Είπαμε και από τα Τρίκαλα ότι πρέπει να στηρίξουμε την αγροτική παραγωγή. Για μας ένα βιώσιμο μοντέλο ανάπτυξης δεν είναι όλη η Ελλάδα να γίνει ένα απέραντο ξενοδοχείο, απλά να ενδυναμώσουμε τον τουρισμό διαπλέκοντας τον αγροτικό τομέα την αγροδιατροφή, την κτηνοτροφία και τη μεταποίηση με όλες αυτές τις ορδές τουριστών που έρχονται κάθε χρόνο στην Ελλάδα, αλλιώς θα κερδίζουν μόνο οι επιχειρηματίες και τα νησιά εις βάρος της παραγωγής της υπόλοιπης χώρας. Ποιο είναι το όραμά μας; Ένα μεγάλο κομμάτι αυτών των ανθρώπων να γεύονται τα ελληνικά προΐοντα στην Ελλάδα και μετά τους επόμενους μήνες να τα ζητούν στα ράφια των σούπερ μάρκετ όλων των χωρών της Ευρωπαϊκής Ένωσης και έτσι τα δικά σας προϊόντα, τα μεταποιημένα προϊόντα να είναι διεθνώς ανταγωνιστικά, ενισχύοντας τις εξαγωγές και κάνοντας πολλές και καλές θέσεις εργασίας σε όλη την ελληνική περιφέρεια για να μείνουν εδώ τα παιδιά των αγροτών να παράξουν πλούτο, να κάνουν οικογένειες και να αντιμετωπίσουμε εντέλει το τεράστιο δημογραφικό θέμα της χώρας. Που για μας είναι προτεραιότητα. Για αυτό λοιπόν λέμε. 


Έχουμε χρέος να μειώσουμε το κόστος παραγωγής ειδικά για τα αγροτικά εφόδια, τις ζωοτροφές, τα καύσιμα με μηδενισμό του ειδικού φόρου κατανάλωσης στο αγροτικό πετρέλαιο για όλη την περίοδο της ενεργειακής κρίσης, με στήριξη να δώσουμε προτεραιότητα σε ενεργειακές κοινότητες αγροτών δήμων της περιφέρειας κτηνοτρόφων συνεταιρισμών. Γιατί; Μα είναι δυνατόν όλη η Ευρώπη να κάνει πράσινη μετάβαση, χαμηλώνοντας το κόστος παραγωγής μέσω της ενέργειας και εμείς να σταματάμε το λιγνίτη να βάζουμε ως ενδιάμεσο; Καύσιμο παραγωγής το φυσικό αέριο και να μην κάνουμε αυτό που κάνουν στην Ισπανία, στην Πορτογαλία και στη Γερμανία. Ως προτεραιότητα οι αγρότες, οι κτηνοτρόφοι, οι μεταποιητές, οι βιοτεχνίες να έχουν πάρκα ανανεώσιμων πηγών ενέργειας ώστε να έχουν σταθερό κόστος τα επόμενα 10-15 χρόνια. Είναι λοιπόν δέσμευσή μας ότι σε όλη την Ελλάδα προτεραιότητα θα είναι ο εκδημοκρατισμός της παραγωγής πράσινης ενέργειας, με προτεραιότητα την ελληνική παραγωγή. Για να δώσουμε χαμηλό κόστος παραγωγής και να ενδυναμώσουμε τα δικά μας προϊόντα κάνοντας το "Made in Greece" σημαία της χώρας στις εξαγωγές. 


Φίλες και φίλοι. Τα θέματα τα ενεργειακά είναι πάρα πολύ σημαντικά, όμως επίσης σημαντικά είναι και τα θεσμικά ζητήματα που αφορούν τους αγρότες. Πέρα από την καθιέρωση του ακατάσχετου και αφορολόγητου, των επιδοτήσεων, των αποζημιώσεων και των ενισχύσεων των αγροτών, θεωρούμε ότι πρέπει να επικαιροποιήσουμε τον κανονισμό ασφάλισης ΕΛΓΑ με επέκταση κάλυψης καταστροφών στο ζωικό φυτικό κεφάλαιο που οφείλονται στην κλιματική αλλαγή. Δεν μπορεί το Υπουργείο Αγροτικής Ανάπτυξης να κάνει ότι δεν καταλαβαίνει τις ζημιές που παθαίνουν κάθε χρόνο από την κλιματική αλλαγή. Οι αγρότες μας και μάλιστα όταν τα στοιχεία λένε ότι φέτος. Θα έχουμε από τα θερμότερα καλοκαίρια όλων των εποχών σε ακραίες καιρικές συνθήκες. Η όλη διαδικασία επίσης για τα προγράμματα της κοινής αγροτικής πολιτικής πρέπει να ολοκληρώνεται εντός ενός έτους για να σταματήσει η γραφειοκρατία με συγκεκριμένες ημερομηνίες υποβολής αιτήσεων, αξιολόγησης και πληρωμές. 


Φίλες και φίλοι. Θέλω να σταθώ λίγο και στα εθνικά μας θέματα. Είναι για μας το κόμμα αυτό το πατριωτικό κίνημα, το ΠΑΣΟΚ, πολύ κρίσιμη θέση των πολιτικών μας αντιπάλων για τα εθνικά θέματα. Και θέλω και εδώ από την Ηλεία. Να κάνω τον ελληνικό λαό να θυμηθεί. Να διεγείρουμε τη νοημοσύνη του ελληνικού λαού λοιπόν και να θυμηθεί. Ποιο κόμμα, είναι αυτό που στα μεγάλα εθνικά θέματα με την Τουρκία με τα Βαλκάνια είχε σταθερές και αξιόπιστες θέσεις για δεκαετίες; Και ποια κόμματα είναι αυτά που άλλα έλεγαν πριν τις εκλογές, αλλά έκαναν μετά συμβιβασμούς ευχολόγια εμείς; Με μια συγκεκριμένη στρατηγική, εντάξαμε το 2004 την Κύπρο στην Ευρωπαϊκή Ένωση, κάνοντας το νησί να είναι σε πλήρες πλαίσιο ασφάλειας απέναντι στις προκλήσεις της Τουρκίας με άλυτο το Κυπριακό. Τι έκαναν οι πολιτικοί μας αντίπαλοι;  Ο κύριος Τσίπρας. Πήγε τελευταία στη Γερμανία. Και είδε τον κύριο Σολτς. Δεν άκουσα να πει τη λέξη εμπάργκο εξοπλισμών στην Τουρκία των προκλήσεων, αλλά ακούσαμε να λέει για την δήθεν νέα συμφωνία των Πρεσπών του Αιγαίου δεν έβαλε ακόμη μυαλό από την προηγούμενη συμφωνία των Πρεσπών. Πρέπει λοιπόν να εξηγήσει στον ελληνικό λαό ποιος θα είναι ο συνομιλητής του, διότι λέει ότι αν αλλάξει η κατάσταση με τον Ερντογάν και έρθουν οι άλλοι, δηλαδή ο κύριος Κιλιντζάρογλου, θα μπορούμε να κάνουμε τη συμφωνία των Πρεσπών του Αιγαίου. Μα ο κύριος Κιλιντζάρογλου, κύριε Τσίπρα. Έκανε ισχυρότερες προκλήσεις για τα νησιά μας από ό,τι ο κύριος Ερντογάν. Ποιο λοιπόν είναι το σχέδιο αυτής της συμφωνίας; Να τα πούμε προεκλογικά για να τα γνωρίζει ο ελληνικός λαός; Ποιες είναι οι θέσεις όλων των κομμάτων για αυτά τα σημαντικά ζητήματα που δεν αφορούν μια γενιά αλλά πολλές γενιές στο μέλλον; 


Και βέβαια, πολύ σημαντικό επίσης είναι το θέμα του προσφυγικού μεταναστευτικού. Ο κύριος Μητσοτάκης πήγε στον Έβρο. Και έβγαλε φωτογραφίες στο φράχτη. Θυμάμαι ότι όταν ξεκίνησε το ΠΑΣΟΚ το έργο αυτό. Ο κύριος, τότε ο κύριος Σαμαράς έλεγε ότι είναι μνημονιακά παιχνίδι αντιπερισπασμού για να αλλάξουμε την ατζέντα και τώρα τρέχουν και βγάζουν φωτογραφίες. Εμείς λοιπόν, έχουμε καθαρές θέσεις, υπάρχουν σύνορα και στη θάλασσα και παντού και έχουμε χρέος να περιφρουρούμε τα σύνορα της χώρας. Δεν είναι η χώρα ξέφραγο αμπέλι, αλλά. Κατανοούμε. Τον αγρότη, τον κτηνοτρόφο, τον μεταποιητή. Που βλέπει σήμερα στα δέντρα της Ηλείας, της Κρήτης, της Μεσσηνίας, τους καρπούς να σαπίζουν γιατί δεν υπάρχουν εργάτες ζηµιές με τις πολιτικές του κυρίου Μητσοτάκη. Θα πω λοιπόν, για μας δεν υπάρχει άσπρο ή μαύρο, υπάρχει μόνο. το προσκήνιο. Εμείς θέλουμε. Οι δεσμεύσεις της χώρας να τηρούνται όσον άφορα το προσφυγικό. Όσο αφορά το μεταναστευτικό σύνορα υπάρχουν. Δεν πρέπει η χώρα να ξαναζήσει το 2015. Ο μόνος νικητής ήταν ο Ερντογάν, που εκβίασε όλη την Ευρώπη και εμείς το πληρώσαμε, όπως και άλλοι ευρωπαϊκοί λαοί. Θέλουμε όμως συγκροτημένη μεταναστευτική πολιτική. Τι χρειάζονται τα ξενοδοχεία μας; Η οικονομία μας, Η αγροτιά μας και να αποκτήσουν μια συγκροτημένη μεταναστευτική πολιτική, όπως χωρίς λαϊκισμούς και φτηνά επικοινωνιακά παιχνίδια, έχουν κάνει όλες οι ευρωπαϊκές χώρες. Αυτό ακριβώς εκπροσωπώ. Εκπροσωπώ την αγωνία κάθε Ελληνίδας και κάθε Έλληνα η Ελλάδα να γίνει μια κανονική ευρωπαϊκή χώρα και να μην είναι όμηρος του ελιτισμού του κυρίου Μητσοτάκη. Και τον λαϊκισμό του κυρίου Τσίπρα. Αυτό αξίζει ο ελληνικός λαός, τίποτα λιγότερο. 


Φίλες και φίλοι. Θέλω. Πραγματικά κλείνοντας αυτή την ομιλία. Να σας ευχαριστήσω από τα βάθη της καρδιάς μου για την παρουσία σας. Μια παρουσία δυναμική ελπιδοφόρα που δείχνει. Ότι αυτό το κόμμα. Είναι ένα κόμμα βαθιά ριζωμένο στην καρδιά και την ψυχή του ελληνικού λαού. Είναι ένα κόμμα. Που κάθε Έλληνας θυμάται την ημερομηνία των γενεθλίων του. Κάθε πολίτης γνωρίζει το σύμβολο του. Εκατομμύρια χέρια στην Ελλάδα σήκωσαν τη σημαία του ΠΑΣΟΚ, τη σημαία της δημοκρατικής παράταξης. Εδώ λοιπόν, από τη δημοκρατική Ηλεία. Εδώ λοιπόν, από τη δημοκρατική Ηλεία. Στέλνω ένα μήνυμα νίκης, ελπίδας και προοπτικής και ζητώ από όλες τις Ελληνίδες και όλους τους Έλληνες με περηφάνια να ξανασηκώσουμε τον πράσινο ήλιο ψηλά στην πατρίδα μας, τον ήλιο της ελπίδας, της προοπτικής, της ανανέωσης, της κοινωνικής δικαιοσύνης και της εθνικής αξιοπρέπειας. Θέλω λοιπόν. Αυτές τις λίγες ημέρες που έμειναν μέχρι τη μεγάλη μάχη να ενώσουμε όλοι τις δυνάμεις μας, αλλά πάνω από όλα να ενώσουμε τις αγωνίες μας. Αγωνίες για το μέλλον των παιδιών μας, για το μέλλον των οικογενειών μας, αγωνίες για την καθημερινότητα, για τη γεωπολιτική θέση της χώρας, για τις μεγάλες παγκόσμιες εξελίξεις. Αυτό το κόμμα λοιπόν, με τον ιδρυτή του, έναν οραματιστή της γενιάς του, τον Ανδρέα Παπανδρέου, έγινε μεγάλο, γιατί κοίταξε πέρα από τις κουρτίνες της εποχής. Κοίταξε μακριά. Κοίταξε στο μέλλον και προσπάθησε τη χώρα αυτή να την κάνει μια σύγχρονη χώρα, αντιμετωπίζοντας τις παθογένειες του μετεμφυλιακού κράτους, τις παθογένειες της τοξικότητας και της διχόνοιας. Γι αυτό λοιπόν το μήνυμά μου είναι ότι πρέπει αυτό το παρακράτος του Διαδικτύου. Των μίντια των οποίων στηρίζουν το διχασμό που βολεύει τον κύριο Μητσοτάκη και τον κύριο Τσίπρα αυτές τις 2025 μέρες να τον πάμε στο περιθώριο και να δώσουμε δύναμη στην αγωνία του ορθού λόγου του ρεαλισμού, της προόδου και της ελπίδας, αλλά αυτό το λόγο. Για να τον ακούσουν οι συμπολίτες μας πρέπει από αύριο το πρωί πόρτα-πόρτα, χωριό-χωριό όλη η πόλη να μιλήσουμε τη γλώσσα της προόδου του ρεαλισμού και της αλήθειας. Να μιλήσουμε για μια άλλη Ελλάδα, για την Ελλάδα που μας αξίζει, για την Ελλάδα της προοπτικής. Γι αυτό λοιπόν σας ζητώ μόνο μία χάρη. Τις 3 τελευταίες εβδομάδες η καθεμία και ο καθένας από εσάς. Πάρτε στα χέρια σας την υπόθεση της αναγέννησης της δημοκρατικής παράταξης. Μιλήστε στα παιδιά και στα εγγόνια σας για τα ωραία χρόνια του ΠΑΣΟΚ και η δική μου γενιά θα μιλήσει για τα ωραία χρόνια του μέλλοντος που έχουμε χρέος να ξαναοικοδομήσουμε για κάθε Ελληνίδα και κάθε Έλληνα. Για αυτό λοιπόν σηκώστε τις σημαίες, είναι η σημαίες της νίκης και της προοπτικής μαζί για τη νίκη 21 Μαΐου το ΠΑΣΟΚ γυρνάει σελίδα αγκαλιά με κάθε δημοκράτη και κάθε προοδευτικό Έλληνα. Καλή δύναμη και καλό μας αγώνα να είστε καλά και από εδώ από την Ηλεία. Το μήνυμα νίκης είναι ισχυρό το βράδυ των εκλογών το ΠΑΣΟΚ θα δείξει το δρόμο του μέλλοντος να στε καλά και καλό μας αγώνα. 