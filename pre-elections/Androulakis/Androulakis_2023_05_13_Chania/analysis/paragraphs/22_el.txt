Φίλες και φίλοι αύριο είναι η γιορτή της μητέρας. Της μάνας αυτής που συμβολίζει την οικογένεια, την αγάπη για την πατρίδα, την προσφορά. Έχουμε ένα τεράστιο χρέος να στηρίξουμε την Ελληνίδα μάνα γι αυτό προτεραιότητά μου είναι πέρα από την αντιμετώπιση του δημογραφικού να εγγυηθούμε ότι κάθε γυναίκα δεν θα ανατρέπεται η ζωή της μέσα από το να κάνει οικογένεια, αλλά θα έχει όλες τις υπηρεσίες του κράτους για να συνεχίζει κανονικά την οικονομική και κοινωνική της ζωή. Και αυτό τι σημαίνει κανένα παιδί, κανένα ελληνόπουλο. Εκτός βρεφονηπιακών σταθμών και κέντρων δημιουργικής απασχόλησης στο μέλλον. Έχουμε ακόμη πάρει πρωτοβουλία, νομοθετική πρωτοβουλία, που απέρριψε βέβαια η κυβέρνηση στην τελευταία Βουλή, αλλά θα αναφέρουμε για την ενίσχυση του επιδόματος μητρότητας των μητέρων ελεύθερων επαγγελματιών, που δυστυχώς για ένα μεγάλο χρονικό διάστημα αναγκάζονται να επιστρέφουν γρήγορα στη δουλειά τους. Διότι δεν αντέχει οικονομικά η οικογένεια. Γι αυτό λοιπόν, το επίδομα αυτό θα είναι κατ ελάχιστο επίπεδο του κατώτατου μισθού.