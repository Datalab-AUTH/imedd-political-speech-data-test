Φίλες και φίλοι, και σήμερα εδώ από τα Χανιά στέλνουμε μήνυμα νίκης και ελπίδας για την αναγέννηση του ΠΑΣΟΚ σε όλη την Ελλάδα σε όλους τους δημοκράτες, σε όλους τους προοδευτικούς Έλληνες. Βρισκόμαστε λίγες μέρες πριν τις ερχόμενες εθνικές εκλογές. Κρίσιμες εθνικές εκλογές, όπου οι πολιτικοί μας αντίπαλοι εκεί που έλεγαν ότι θέλουν συνεργασία με το ΠΑΣΟΚ, τώρα έχουν μόνο ένα στόχο να σταματήσουν την άνοδο της δημοκρατικής παράταξης. Το πρόβλημά τους είναι το ΠΑΣΟΚ. Αυτός είναι ο πραγματικός αντίπαλος του κυρίου Μητσοτάκη και του κυρίου Τσίπρα. Επισείουν τον κίνδυνο της ακυβερνησίας. Δεν υπάρχει κίνδυνος ακυβερνησίας. Mετά από τις εκλογές θα υπάρξει η κυβέρνηση. Υπάρχει κίνδυνος ακινησίας, αλαζονείας και θεσμικής παρακμής που πρωταγωνιστεί το σύστημα του Κυριάκου Μητσοτάκη. 