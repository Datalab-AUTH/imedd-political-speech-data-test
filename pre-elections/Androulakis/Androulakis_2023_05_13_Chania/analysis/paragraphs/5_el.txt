Φίλες και φίλοι. Ποιος είναι ο πραγματικός αντίπαλος όμως της Νέας Δημοκρατίας; Αύριο ο πρωθυπουργός δίνει συνέντευξη σε μια κυριακάτικη εφημερίδα, δείχνοντας την πραγματική του εμμονή και την πραγματική του αγωνία. Η αγωνία του είναι μόνο μία να μην αναγεννηθεί η δημοκρατική παράταξη για το ΠΑΣΟΚ, γιατί γνωρίζει καλά ποιος είναι ο αντίπαλος της Νέας Δημοκρατίας και γνωρίζει επίσης καλά ότι αν δεν ήταν ο Τσίπρας αξιωματική αντιπολίτευση, ήδη η κυβέρνησή του θα αποτελούσε παρελθόν απ' το βάρος των σκανδάλων των τελευταίων μηνών. Ο μόνος που τον κρατάει όρθιο είναι η αντιπολίτευση του ΣΥΡΙΖΑ αντιπολίτευση χωρίς έρμα. Τη μία τοπικά νομίσματα, την άλλη θεωρίες για τον Έβρο που νομιμοποιούν το υβριδικά παιδιά του Ερντογάν και βέβαια, τέλος, η μίμηση του Ανδρέα Παπανδρέου. Ανδρέας Παπανδρέου και Πρέσπες του Αιγαίου δεν πάνε μαζί, κύριε Τσίπρα.
Ανδρέας Παπανδρέου και θάλασσα χωρίς σύνορα δεν πάνε μαζί, κύριε Τσίπρα, γιατί το ΠΑΣΟΚ ήταν δημοκρατικό και είναι δημοκρατικό και πατριωτικό κίνημα και δεν παίζει με τα εθνικά μας θέματα.