Φίλες και φίλοι. Ένα ισχυρό ΠΑΣΟΚ είναι εμπόδιο και ανάχωμα. Ο ήλιος θ' ανατέλλει, με τους αγώνες, με τις προσπάθειες όλων μας. Όλοι μαζί σηκώστε περήφανα τον ήλιο του ΠΑΣΟΚ, τη σημαία της δημοκρατικής παράταξης. Φίλες και φίλοι. 21 Μαίου, έχουμε χρέος να μπούμε ανάχωμα στον λαϊκισμό αλλά και στον πελατειακό ελιτισμό. Δεν μπορεί να συνεχιστεί η υποβάθμιση του πολιτικού μας πολιτισμού. Η έκπτωση των δημοκρατικών αξιών ή διάβρωση των συνταγματικών θεσμών, ο ευτελισμός των κοινοβουλευτικών ηθών, η υποτίμηση της νοημοσύνης μας. Έχουμε χρέος να στηρίξουμε ανθρώπους, κόμματα που επενδύουν στην πρόοδο, στη λογική, στον ορθό λόγο, στον σεβασμό του ανθρώπου της πατρίδας και του περιβάλλοντος. Να προσφέρουν νέα υποδείγματα μακριά από το να ρουσφέτια μακριά από τις πελατειακές φιλοσοφίες, μακριά από τα παιχνίδια με την εγχώρια ελίτ και την εγχώρια ολιγαρχία και δεσμεύομαι και εδώ από τα Χανιά ότι θα συγκρουστούμε με οποιοδήποτε ισχυρό υπονομεύει το δημόσιο συμφέρον και την προοπτική του ελληνικού λαού. Εμείς έχουμε χρέος να εξασφαλίσουμε την αξιοπρέπεια και την προοπτική. 