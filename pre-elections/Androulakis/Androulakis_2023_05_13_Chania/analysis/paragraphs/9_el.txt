Φίλες και φίλοι.9 μέρες έμειναν και αγωνιζόμαστε απέναντι σε δυο επικίνδυνα συστήματα εξουσίας που αντί να προσφέρουν ενότητα και προοπτική στον ελληνικό λαό, παίζουν επικίνδυνα παιχνίδια και προσφέρουν μόνο διχασμό και τοξικότητα. Αντί ελπίδα επενδύουν στο φόβο. Δεν διστάζουν να επιστρατεύσουν το ψηφιακό τους παρακράτος για να κατακτήσουν την εξουσία. Λέω λοιπόν και εδώ από τα Χανιά. Από την πατρίδα μας στην Κρήτη, μην ενδώσετε στην τρομοκρατία και το φόβο. Επενδύστε στην ελπίδα και την προοπτική για σας τα παιδιά σας και τα εγγόνια σας. Θυμηθείτε ποια είναι η παράταξη που έδωσε αξιοπρέπεια στον ελληνικό λαό; Ποια είναι η παράταξη που έφτιαξε τα μεγάλα έργα, Ποια είναι η παράταξη που έφερε την ποιοτική δημοκρατία και ποιοι είναι αυτοί που μας καταδικάζουν σε μια χώρα χαμένων ευκαιριών στέλνοντας χιλιάδες ελληνόπουλα στο εξωτερικό. 21 Μαίου τέλος στην φαυλότητα. Τέλος στο διχασμό. Ναι στην ελπίδα ναι στην προοπτική.