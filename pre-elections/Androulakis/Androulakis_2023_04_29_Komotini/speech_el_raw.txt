Φίλες και φίλοι είναι πραγματικά μεγάλη η συγκίνηση μου που σήμερα είμαι στην πόλη που γνωρίζω κάθε της σοκάκι διότι στην Ξάνθη και στην Κομοτηνή πέρασα τα σημαντικότερα χρόνια της ζωής μου, τα φοιτητικά χρόνια. Δέθηκα με τους ανθρώπους με τη νοοτροπία, με τον πολιτισμό, με την ιστορία. Και την πολυπολιτισμικότητα ενός κοσμήματος της Ελλάδας που είναι η Θράκη μας.

Πραγματικά χαίρομαι γιατί βλέπω εδώ όλες τις γενιές. Παλιούς φίλους. συντρόφους. Ανθρώπους που ξεκινήσαμε μαζί τα φοιτητικά μας χρόνια στη Σπουδάζουσα, στην ΠΑΣΠ. Που δώσαμε αγώνες για ένα δημόσιο ισχυρό πανεπιστήμιο. Δώσαμε αγώνας απέναντι στη συντήρηση, κάθε μορφής συντήρηση. Συντήρηση που ήθελε το πανεπιστήμιο. Ένα Δήθεν άσυλο ιδεών, αλλά χωρίς να επιτρέπεται η δημοκρατία του πλουραλισμού των ιδεών. Δυνάμεις που ήθελαν το πανεπιστήμιο, έναν οικογενειοκρατικό μηχανισμό επιλογής προσώπων από συγκεκριμένους μηχανισμούς εις βάρος της αξιοκρατίας της διαφάνειας. Δυνάμεις που δεν καταλάβαιναν. Ότι μεγάλη η αξία της παράταξης μας είναι η δύναμη της αλλαγής. Η δύναμη της δικαιοσύνης, η δύναμη της δημοκρατίας.

Χαίρομαι λοιπόν, διότι ξεκίνησα την πολιτική μου πορεία, από αυτόν εδώ τον τόπο. Έγινα Πρόεδρος της δημοκρατικής παράταξης και έχω ένα πολύ μεγάλο χρέος που οφείλουμε όμως να εκπληρώσουμε όλοι μαζί. Στις 21 Μαίου να σηκώσουμε ξανά ψηλά τον ήλιο του ΠΑΣΟΚ, τον ήλιο της δικαιοσύνης, της ελπίδας και της προοπτικής για κάθε Ελληνίδα και κάθε Έλληνα, τη σημαία του ΠΑΣΟΚ, της κοινωνικής δικαιοσύνης και της εθνικής αξιοπρέπειας. Το ΠΑΣΟΚ, όπως είπε και ο Αγαπητός Γραμματέας, ήρθε από πολύ μακριά και θα πάει πολύ μακριά.Για ένα και μόνο λόγο. Διότι σε κάθε κρίσιμη στροφή της ιστορίας ήταν το κίνημα που διασφάλισε το δημόσιο συμφέρον και την αξιοπρέπεια όλου του ελληνικού λαού, την αντιμετώπιση των κοινωνικών ανισοτήτων και το θεσμικό σεβασμό. 

Όταν ζούμε φαινόμενα απίστευτης διαφθοράς. Φαινόμενα περιφρόνησης της νοημοσύνης των πολιτών, φαινόμενα περιφρόνησης των θεσμών. Εκεί είναι το ΠΑΣΟΚ. Το χρέος να μπούμε εμπόδιο στην απίστευτη αλαζονεία του κυρίου Μητσοτάκη. Στην αλαζονεία που μόλις χθες μάθαμε, αυτό που φανταζόμασταν όλοι. Ότι η άριστοι που είπε ο γραμματέας έχουν στήσει ένα μηχανισμό, ο οποίος εκμεταλλεύεται τους φόρους μας για να συγκροτεί ένα πολιτικό ιμπέριουμ. Ακούστε λοιπόν, παρακαλώ, τι έγινε χθες; 74. Μάλλον 44 από τα 74 μέλη της εκλογικής επιτροπής της Νέας Δημοκρατίας. Είναι μέλη οργανισμών, διοικητικών συμβουλίων οργανισμών, μετακλητοί υπάλληλοι, πρόεδροι γενικών οργανισμών, γενικοί γραμματείς υπουργείων. Τι σημαίνει αυτό; Ότι τα κλιμάκια του σ' όλη την Ελλάδα για να μαζεύουν ψήφους για τον κύριο Μητσοτάκη, τα πληρώνουμε εμείς από την τσέπη μας. Εκεί έχει φτάσει το θράσος τους που δεν σέβονται ότι πάμε σε μια προεκλογική εκστρατεία και πρέπει κάθε κόμμα μόνο του, με σεβασμό στους θεσμούς και τη διαφάνεια, να δώσει τον αγώνα του. Η αλαζονεία των αρίστων. Πελατειακό κράτος.

Βγηκε το πόρισμα της τραγωδίας των Τεμπών. Λέγαμε τόσους μήνες, εβδομάδες, για το κομματικό ορισμό του επίμαχου Υπαλλήλου του ΟΣΕ του σταθμάρχη. Και μας έλεγαν, είναι νόμιμη η μετάταξη. Η ίδια η Επιτροπή που διόρισε ο κύριος Μητσοτάκης, η τριμελής αυτή επιτροπή απάντησε ότι η μετάταξη δεν ήταν νόμιμη. Ήταν παράνομη. Για αυτό και η δικαιοσύνη χθες πήρε πρωτοβουλία απέναντι στη διοίκηση του ΟΣΕ. Επίσης η σύμβαση 717, η οποία οδήγησε στην τραγωδία. Είναι δυνατόν να είναι στα ψηφοδέλτια της Νέας Δημοκρατίας ένας υπουργός; Που στην ερώτηση του βουλευτή μας στο ελληνικό κοινοβούλιο για το αν έχει λάβει από τον Οκτώβριο του 21, ενάμιση χρόνο πριν την τραγωδία. Το πόρισμα της ανεξάρτητης αρχής διαφάνειας που αποδεικνύει ότι συγκεκριμένα πρόσωπα επί ΣΥΡΙΖΑ και Νέας Δημοκρατίας από το 14 που υπεγράφη η Σύμβαση, οδήγησαν σε 7 μεταθέσεις παράδοσης του έργου. Το έργο από 44 εκατομμύρια ευρώ, πήγε 55 εκατομμύρια ευρώ, όλα ευρωπαϊκά χρήματα. Ενώ στο πόρισμα αυτό υπάρχουν, τα πρόσωπα που εμπλέκονται στην καθυστέρηση, που δεν υλοποίησε το έργο και έφερε την τραγωδία. Αν είχαμε την τηλεδιοίκηση, θα είχε αποφευχθεί αυτή η τραγωδία. Ο υπουργός αυτός δεν έκανε τίποτα, δεν γνώριζε, λέει το πόρισμα. Υπήρχε στο συρτάρι του αλλά δεν το γνώριζε. Γιατί να το πάει στη δικαιοσύνη και αντί σήμερα να είναι υπόλογος είναι στα ψηφοδέλτια της Νέας Δημοκρατίας στις Σέρρες.

Επίσης οι θεσμοί. Φανταζόμασταν εμείς το 2023 ότι θα στηνόταν από τον ανιψιό του κυρίου Μητσοτάκη, ένα παρακράτος υποκλοπών που θα παρακολουθούσε τον υποψήφιο αρχηγό του Τρίτου Δημοκρατικού Κόμματος. Που θα παρακολουθούσε τους 6 αρχηγούς των ενόπλων δυνάμεων. Υπουργούς του; Και αντί οι υπεύθυνοι να οδηγηθούν στη δικαιοσύνη Και στην Επιτροπή την αρμόδια εξεταστική της βουλής. Ο κύριος Μητσοτάκης προφανώς, διότι φοβάται για τον ίδιο. Έβαλε σε απόλυτο σκοτάδι την υπόθεση, συγκαλύπτοντας ένα από τα μεγαλύτερα σκάνδαλα της μεταπολίτευσης. Και όχι μόνο αυτό. Είναι, λέει, Φιλελεύθερος και δημοκράτης αλλά κάνει ότι έκανε ο κύριος Τσίπρας που τον κατήγγειλε την προηγούμενη περίοδο. Επιθέσεις προσωπικές του κυρίου Γεωργιάδη στους προϊσταμένους των ανεξάρτητων αρχών. Των ανεξάρτητων αρχών που διασφαλίζουν σε όλη την Ευρώπη τη δημοκρατία, τη διαφάνεια, τα ανθρώπινα δικαιώματα όλων των ελλήνων πολιτών, χωρίς διακρίσεις. Αυτές τις αρχές που ίδρυσε το ΠΑΣΟΚ το 2003 για να διασφαλίζουν το κράτος δικαίου. Με τον ίδιο τρόπο που επιτίθονταν επί ΣΥΡΙΖΑ, όταν δεν τους άρεσαν τα πορίσματά τους με τον ίδιο τρόπο επιτίθενται οι κύριοι της νέας δημοκρατίας, γιατί προφανώς φοβήθηκαν ότι ο κύριος Ράμμος, ο κύριος Μενουδάκος, με τη δουλειά που κάνουν θα οδηγήσουν όχι στη συγκάλυψη, αλλά στην αποκάλυψη αυτού του σκανδάλου.

Μόνο αυτά; Άκουσα τον κύριο Μητσοτάκη να λέει πριν από μερικές μέρες ψηφίστε με γιατί ο κύριος Ανδρουλάκης 2 φορές λέει του ζήτησα να με δει και δεν με είδε. Θέλει να πει ότι η αγένειά μου πρέπει να είναι ένα κίνητρο για σας για να ψηφίσετε νέα δημοκρατία. Εγώ λοιπόν θέλω να σας δώσω ένα άλλο κίνητρο για να ψηφίσετε ΠΑΣΟΚ. Τη σοβαρότητα και το ήθος. Αν ο δικός μου εκπρόσωπος τύπου, ο κύριος Μάντζιος καθύβριζε το κόμμα της Νέας Δημοκρατίας δημοσίως μπροστά σε εκατοντάδες πολίτες στην εκλογική του περιφέρεια, θα τον είχαν στείλει στο σπίτι του κυρίου Μητσοτάκη και όχι στο ψηφοδέλτιο στη Λαμία. Αυτή είναι η πολιτισμική μας και η δική μας διαφορά. Για αυτό μαθήματα ευγένειας στο κόμμα σας και όχι στη δημοκρατική παράταξη του Ανδρέα Παπανδρέου.

Φίλες και φίλοι, δεν είναι μόνο οι θεσμοί, η συμπεριφορά είναι και η οικονομία. Μας λέει ο κύριος Μητσοτάκης ότι μείωσε τους συντελεστές των φόρων. Ας δούμε τα στοιχεία, μειώθηκαν κάποιοι συντελεστές. Κερδίζουν οι αδύναμοι και η μεσαία τάξη πολύ λιγότερα όμως συγκριτικά από τη φορολογική του πολιτική από αυτά που κερδίζουν και κερδοσκοπούν οι ολιγάρχες της χώρας. Και αυτό δεν είναι κοινωνική δικαιοσύνη. Δεν είναι κοινωνική δικαιοσύνη,να μπορείς να μεταβιβάσεις, χωρίς φόρο γονικής παροχής, έως 4,8 εκατομμύρια ευρώ ακίνητα και κινητά στο παιδί σου και στο εγγόνι σου. Ενώ θα μπορούσε να είναι το πλαφόν 200, 400.000 για να αφορά τους αδύναμους και τη μεσαία τάξη. Και συγχρόνως όμως, όταν έχουν τέτοιες φοροαπαλλαγές, οι ισχυροί της χώρας. Και λέμε: χαμηλώστε το ΦΠΑ στα βασικά αγαθά. Αυτό που κάνουν και άλλες κυβερνήσεις στην Ευρώπη. Να αντιμετωπίσουμε την αισχροκέρδεια, να αντιμετωπίσουμε την αύξηση των τιμών ενδιαμέσως ενεργειακής κρίσης. Αυτό είναι λαϊκισμός; Ο κύριος Μητσοτάκης βαφτίζει λαϊκισμό ό, τι θεωρεί ότι δεν τον βοηθά στα πολιτικά του σχέδια. Αλλά είναι θεμιτό και δεν υπάρχει λεφτόδεντρο την ώρα που βάζει το χέρι στη δική μας τσέπη. Στην τσέπη της μεσαίας τάξης του ελληνικού λαού των αδύναμων πολιτών για να στηρίξει τους μεγάλους ηλεκτροπαραγωγούς,οι οποίοι παρακαλώ έβγαλαν δισεκατομμύρια περισσότερα ενδιάμεσα της ενεργειακής κρίσης παρά τα προηγούμενα χρόνια. 

Φίλες και φίλοι. Αυτή είναι η νέα δημοκρατία. Αλλά γιατί δεν έχει πέσει η νέα δημοκρατία; Υποκλοπές, σκάνδαλα, Πατσίδες που αγόραζαν τα δάνεια του ελληνικού λαού. Μπιρ παρά για να κερδοσκοπήσουν εις βάρος των πολιτών. γιατί δεν είχε πέσει η νέα δημοκρατία; Γιατί πολύ απλά η νέα δημοκρατία, νομίζει ότι το σκιάχτρο του Τσίπρα θα τη σώσει δια παντός. Για αυτό είμαστε εδώ εμείς για να πούμε και από την Κομοτηνή, στον ελληνικό λαό ότι θα φύγει η νέα δημοκρατία, αλλά μη φοβάστε ότι θα επιστρέψει ο κύριος Τσίπρας και ο κύριος Πολάκης με ότι ζήσατε με τους ανεξάρτητους Έλληνες το 14 με το 19 εδώ είναι η επιλογή της δημοκρατίας, της προοπτικής και της ελπίδας. Γιατί λοιπόν είναι άδικος ο φόβος του ελληνικού λαού; Δεν είναι με αυτά που ζήσαμε 14 με 19. Ερχόταν και εδώ στη Θράκη ο κύριος Τσίπρας και έλεγε θα σκίσω τα μνημόνια. μην πληρώνονται τα κόκκινα δάνεια γιατί θα φέρω τη σεισάχθεια μου. Ήθελα να μιμηθεί και στους αρχαίους. Φαραωνικό όνομα Σεισάχθεια. Η σεισάχθεια του κυρίου Τσίπρα. Ήταν μόλις βγήκε πρωθυπουργός στο 15, να ξεπουλήσει με νόμο του. Και αυτοί που λένε ότι τους πιέσανε οι τροϊκανοί, τους απαντάμε και την κυβέρνηση του Γιώργου Παπανδρέου πίεσαν οι τροϊκανοί, αλλά έφερε την καθολική προστασία της πρώτης κατοικίας και όχι τη μείωση της προστασίας και το ξεπούλημα των κόκκινων δανείων σε χειρότερες συνθήκες. Ξεπούλησε λοιπόν τα κόκκινα δάνεια και ξαφνικά η σεισάχθεια γίνεται τραπέζι εκβιασμού χιλιάδων δανειοληπτών. Χιλιάδων νοικοκυριών, τα οποία κινδυνεύουν να χάσουν το σπίτι τους. Τα οποία εκβιάζονται από τα funds, γιατί πολύ απλά τα funds δεν τα ενδιαφέρει η ανάπτυξη της οικονομίας. Δεν τα ενδιαφέρουν οι ρυθμίσεις των δανείων σας ήρθαν για να φύγουν. Τους ενδιαφέρει το γρήγορο κέρδος τα πήρανε 5 να τα πουλήσουν 15 τα πήραν 15 να τα πουλήσουν 35. Δεν τους ενδιαφέρει να υπάρχει βιώσιμη ανάπτυξη. 

Γι αυτό λοιπόν εμείς λέμε ότι όλες αυτές οι πολιτικές επιλογές οι οποίες κρίθηκαν γιατί πιο ο ελληνικός λαός έχει εμπειρία. Ξέρει πια όλοι τι είμαστε, ξέρει ποιοι έχουν πει πολλά και έχουν κάνει λίγα ποιοι έχουν κάνει μόνο λάθη ή ποιοι έκαναν λάθη όπως εμάς, αλλά παρέδωσαν και ένα τεράστιο έργο. Αυτό το έργο, των μεγάλων υποδομών. Που θυμάμαι ερχόμενος εδώ, στη Θράκη, να κάνω τεσσεράμισι ώρες με την οικογένειά μου από το λιμάνι της Θεσσαλονίκης, ενώ τώρα είναι λιγότερο από το μισό. Τα έργα, οι μεγάλες υποδομές στη Θράκη έχουν τη σφραγίδα της δημοκρατικής παράταξης, γιατί είμαστε το κόμμα της γενναίας περιφερειακής ανάπτυξης. Είμαστε το κόμμα που επένδυσε στην αυτοδιοίκηση, που επένδυσε στα έργα σε όλη την Ελλάδα.

Φίλες και φίλοι. Για να κλείσω τη συζήτηση για τους πολιτικούς μας αντιπάλους και να πάω στην απάντηση του "γιατί ΠΑΣΟΚ"; Γιατί ΠΑΣΟΚ με το βλέμμα στα μέλλον στραμμένο στο μέλλον. Πίεσε ο ελληνικός λαός 14, 19. Υπερφορολόγησε. Το γνωστό μαξιλάρι είναι οι φόροι της μεσαίας τάξης των ελεύθερων επαγγελματιών. Ισοπέδωση κάθε αναπτυξιακής προσπάθειας μέχρι και στο κρασί. Βάλανε φόρο οι κύριοι του ΣΥΡΙΖΑ την ώρα που το κρασί η εξωστρέφεια έδινε δυνατότητες να αυξηθούν, να αυξηθεί ο ανταγωνισμός, οι εξαγωγές. Και βέβαια ο λαϊκισμός και η κοροϊδία. 

Εδώ λοιπόν, υπάρχει ένα απλό δίλημμα. Θέλετε πολιτική με ήθος; Θέλετε πολιτική με συνέπεια με αξιοπρέπεια; Που μιλά τη γλώσσα της αλήθειας. Μου λέει η δικαιοσύνη παντού και το πιστεύει. Και όχι δικαιοσύνη για όλους τους άλλους πλιν της κομματικής παρέας του εκάστοτε πρωθυπουργού. Θέλει αξιοκρατία. Που θέλει αυτά τα παιδιά να ξαναπιστέψουν στην πολιτική ή να μας κοιτούν ίδια για όλων των επόμενων ετών με μισό μάτι, πιστεύοντας ότι όλοι οι πολιτικοί είναι πρωταγωνιστές του ρουσφετιού και δεν προσφέρουν τίποτα, παρά μόνο μεγάλα λόγια. Είμαι εδώ λοιπόν για να δώσω ένα αγώνα. Για να ξανακάνω τους νέους ανθρώπους να πιστέψουν ότι η πολιτική μπορεί να δώσει λύσεις, ότι μπορεί να συμμετέχουν με την άποψή τους με την αξιοπρέπεια τους, ακουμπώντας τα όνειρα και τις ελπίδες τους για το μέλλον, για να μείνουν εδώ στην Ελλάδα, να κάνουν οικογένειες με δουλειές αξιοπρέπειας, να σπουδάσουν στα πανεπιστήμια μας. Όχι να τελειώνουν τα πανεπιστήμια και να ψάχνουν στο Ίντερνετ. Να βρουν σε ποια πόλη της Ευρώπης θα χτίσουν το μέλλον τους; Ποιο είναι το μέλλον της πατρίδας που διώχνει τα παιδιά της; κανένα μέλλον; Θα είμαστε μια Ελλάδα γηρασμένη ενός πολύ μικρότερου πληθυσμού των 10 εκατομμυρίων. Για αυτό λοιπόν έχουμε χρέος. Να φτιάξουμε μια δικαιοσύνη, μια χώρα με δικαιοσύνη και προοπτική. Και κυρίως για τη νέα γενιά. Διότι πιστεύω ότι αν δεν σταθεί όρθια στα πόδια της, η νέα γενιά δεν θα σταθεί ποτέ όρθια η πατρίδα μας. Ας αφήσουμε λοιπόν στο παρελθόν τα μεγάλα λόγια. Για να δούμε ρεαλιστικά, γιατί σας ζητώ να με εμπιστευτείτε. 

Δεν μπορώ να φανταστώ. Δεν μπορώ να φανταστώ. Ένα στενό μου συνεργάτη. Τον στενότερο μου συνεργάτη. Και αυτός απόφοιτος του Δημοκρίτειου Πανεπιστημίου Θράκης. Να είναι πρωταγωνιστής σε ένα παρακράτος υποκλοπών. Και μετά να τον συγκαλύπτω γιατί γνωρίζει ότι γνώριζαν; 

Δεν μπορώ να φανταστώ τον στενότερο μου συνεργάτη. Νας δίνει τον διαγωνισμό των τηλεοπτικών αδειών. Για να μοιράσω τα κανάλια σε συγκεκριμένους ολιγάρχες που με στηρίζουν. 

Δεν μπορώ να φανταστώ να καταδικάζεται με 13-0 από το Ειδικό Δικαστήριο. Και να λέω δικαιοσύνη παντού και αντί λοιπόν να τον στείλω σπίτι του να τον έχω και αυτός στα ψηφοδέλτια μου. Δεν μπορώ να φανταστώ. Τη συγκάλυψη. Την απαξίωση. Και την έλλειψη σεβασμού στη δικαιοσύνη και στους θεσμούς. Και το λέω προσωπικά. Αυτή είναι η ιστορική προίκα του κινήματος του Ανδρέα Παπανδρέου. Ότι πήρε μια Ελλάδα των λίγων, που περιφρονούσε τους πολλούς, που δεν υπήρχε δικαιοσύνη, που δεν υπήρχε σεβασμός στον άνθρωπο, που υπήρχαν διακρίσεις βάσει του θρησκεύματος και της πολιτικής ταυτότητας και την έκανε την Ελλάδα όλων των Ελλήνων. Αυτή είναι η μεγάλη προίκα του ΠΑΣΟΚ. Αυτή είναι η μεγάλη προίκα της δημοκρατικής παράταξης. 

Ας δούμε λοιπόν τώρα στραμμένοι στο μέλλον. Γιατί ΠΑΣΟΚ; Πέρα από την ιστορία μας και τους αγώνες του χθες στους περήφανους αγώνες. Και πραγματικά συγκινούμαι βλέποντας εδώ τις γενιές του 114 και της ίδρυσης του 1974,τις γενιές που στα δύσκολα χρόνια έμειναν στην παράταξη και την κράτησαν ζωντανή για να την πάρουμε εμείς στα χέρια μας και να την ξανακάνουμε μεγάλη. Στις επόμενες. Στις επόμενες εκλογές, φίλες και φίλοι. Στις επόμενες εκλογές. Έχουμε δεσμεύσεις. Τις συγκεκριμένες δεσμεύσεις. Δεσμεύσεις που κάνουν τη ζωή των πολιτών καλύτερη. Που γυρνούν σελίδα. Για αυτό λοιπόν μιλώ για προγραμματικές συγκλίσεις. Δεν είναι μια καινοτομία, στις περισσότερες χώρες της Ευρώπης υπάρχουν κυβερνήσεις συνεργασίας. Αλλά δεν είναι μια ανταλλαγή υπουργείων. Δεν είναι ένα αλισβερίσι εξουσίας στο παρασκήνιο πια με προγραμματικές συμφωνίες. Μάλιστα ο Τσίπρας. Τώρα του αρέσει η έννοια αυτή. Γιατί βλέπει ότι δεν έχει καμία τύχη; Και λέει ότι οι πολύ καλοί γερμανοί σοσιαλδημοκράτες είναι οι ίδιοι που πριν μερικούς μήνες τους θεωρούσε κατάπτυστους γιατί είχαν συγκυβέρνηση με το CDU. Εμείς λοιπόν, μιλάμε για προγραμματικές συμφωνίες και συγκλίσεις στο προσκήνιο.  Πρώτη προτεραιότητα είναι το κόστος ζωής. Γι αυτό λοιπόν, θεωρούμε ότι πρέπει να οικοδομήσουμε ένα νέο κοινωνικό κράτος. Το μεγαλύτερο κόστος ζωής στην εποχή μας είναι η υγεία, Η παιδεία. Το ενοίκιο, οι καθημερινές ανελαστικές δαπάνες.

Στην υγεία γνωρίζετε πάρα πολύ καλά εδώ στην Κομοτηνή, ιδιαίτερα στην Κομοτηνή, λόγω της κατάστασης που υπάρχει στο νοσοκομείο. Η υγεία. Είναι για τους Έλληνες η τρίτη μεγαλύτερη δαπάνη στην Ευρωπαϊκή Ένωση. Μας ξεπερνούν μόνο οι Λιθουανοί και οι Βούλγαροι. Γιατί; Διότι πολύ απλά. Το μεγάλο παιδί του Γιώργου Γεννηματά και του Παρασκευά Αυγερινού το Εθνικό Σύστημα Υγείας. Κάποιοι το άφησαν στο έλεος του. Και αν δεν υπήρχε πανδημία θα έλεγα δεν γνώριζαν. αλλά μετά την πανδημία. Το πρόβλημα είναι τραγικά, φάνηκε η έλλειψη της πρωτοβάθμιας περίθαλψης. Εμείς λοιπόν δεσμευόμαστε για την αναγέννηση του ΕΣΥ. Εμείς το κάναμε εμείς, έχουμε χρέος να το αναγεννήσουμε, Πρώτον. Ισχυρά μισθολογικά κίνητρα για τους υγειονομικούς μας, όταν χιλιάδες υγειονομικοί γιατροί φεύγουν στο εξωτερικό και οι μισθοί τους είναι κάτω από τον ευρωπαϊκό μέσο όρο. Δεύτερον. Μόνιμο προσωπικό. Μόνιμο προσωπικό για να στελεχώσει όλα τα νοσοκομεία και μάλιστα κίνητρα για συγκεκριμένες ειδικότητες που έλλειψή τους οδηγεί σε μεταθέσεις εκατοντάδων χειρουργείων σε όλη την Ελλάδα. Νέο εθνικό σύστημα υγείας σημαίνει σεβασμό στον εργαζόμενο. Γι αυτό λοιπόν δεσμεύομαι και σήμερα ότι όπως καταθέσαμε τροπολογία πριν από μερικούς μήνες που δεν ψήφισε η νέα δημοκρατία για να ενταχθούν πλέον στα βαρέα και ανθυγιεινά οι υγειονομικοί, θα καταθέσουμε και ως επόμενη κυβέρνηση για να σταματήσει ο εμπαιγμός των υγειονομικών μας και να είναι επιτέλους ενταγμένοι στα βαρέα και ανθυγιεινά. Και αυτό είναι μια ξεκάθαρη δέσμευση και εδώ από την Κομοτηνή. Φίλες και φίλοι. Ισχυρή πρωτοβάθμια φροντίδα σημαίνει να πηγαίνεις στο σπίτι σου. Να μπορεί ο συνταξιούχος ο ηλικιωμένος να έχει υπηρεσίες, όπως και σε άλλα ευρωπαϊκά κράτη. Θα μου πείτε. Μα για όλα αυτά που λες χρήματα υπάρχουν; Αν δεν υπήρχε το Ταμείο Ανάκαμψης, έπρεπε να βγάλω ένα σχέδιο δημοσιονομικό. Μα όταν οι Πορτογάλοι, οι Ιταλοί χρησιμοποιούν 8 έως 10% του Ταμείου Ανάκαμψης για τα δικά τους δημόσια συστήματα υγείας, γιατί στην Ελλάδα δίνουμε 4 που προσέξτε τα 2 πάνε πραγματικά στις υπηρεσίες, το άλλο 2% για την ενεργειακή αναβάθμιση των κτιρίων, δηλαδή ουσιαστικά για την πράσινη μετάβαση, άρα 2 % ο Μητσοτάκης. εγώ δεσμεύομαι λοιπόν ότι η αναπροσαρμογή του Ταμείου Ανάκαμψης θα φέρει το λιγότερο 8 έως 10%.Από το Ταμείο Ανάκαμψης που αντιστοιχεί στην Ελλάδα για ένα πραγματικά ισχυρό δημόσιο σύστημα υγείας.

Φίλες και φίλοι. Κόστος ζωής. Παιδεία. Δηλαδή ένα μεγάλο ζήτημα και δεν είναι μόνο τα πανεπιστήμια που πολλοί συζητούν είναι και η πρωτοβάθμια εκπαίδευση που έχει καταρρεύσει στη χώρα μας. Γι αυτό λοιπόν πρέπει να δώσουμε κυρίως βάσεις στην πρωτοβάθμια. Θεωρώ ότι, το καλύτερο σύστημα που έχουμε να ακολουθήσουμε, είναι ένα ενιαίο σύστημα, το οποίο θα δίνει εθνικό απολυτήριο. Ώστε να καταργηθούν οι πανελλαδικές εξετάσεις. Κάθε παιδί να επιλέγει στη σχολή του και να δίνει εκεί εξετάσεις ώστε να είναι μια συνειδητή επιλογή, σπουδές και όχι μια επιλογή βάσει της οικονομικής δυνατότητας της οικογένειάς του. Οι μεγαλύτεροι γνωρίζετε. Η μεγάλη δύναμη της δημόσιας εκπαίδευσης δεκαετίας του 80. Που έδωσε το δημόσιο πανεπιστημίου τη δυνατότητα στο παιδί του αγρότη του κτηνοτρόφου στην Κομοτηνή, να σπουδάσει γιατρός, μηχανικός, δικηγόρος, να μείνει στην πατρίδα και να κάνει οικογένεια. Σήμερα το κόστος ζωής, το κόστος σπουδών, το κόστος φροντιστηρίων κάνει τα παιδιά να μην επιλέγουν στο μηχανογραφικό τους βάσει της πραγματικής τους φιλοδοξίας πολλές φορές, αλλά βάσει της οικονομικής δυνατότητας της οικογένειάς του. Το ΠΑΣΟΚ, αυτή την τεράστια κοινωνική αδικία εις βάρος της νέας γενιάς δεν την ανέχεται και θα μπει εμπόδιο, αλλάζοντας πλήρως τον τρόπο επιλογής της σχολής. Και βέβαια, ενισχυτική διδασκαλία στα σχολεία μας. Για να μειωθούν οι ανισότητες και να μειωθούν τα φροντιστήρια. Και ενίσχυση των δομών ειδικής αγωγής για να δημιουργήσουμε πραγματικά το σχολείο της συμπερίληψης.

Φίλες και φίλοι. Γνωρίζετε πάρα πολύ καλά ότι μεγάλο κομμάτι του κόστους ζωής και για τους φοιτητές σε πάρα πολλά μέρη της Ελλάδας είναι το ενοίκιο, γιατί είναι το ενοίκιο; Ότι πια, λόγω της ακατάσχετης χρήσης της βραχυχρόνιας μίσθωσης, χωρίς κριτήρια, χωρίς όρους, χωρίς πλαίσιο στα αστικά κέντρα, όπως συμβαίνει σε άλλες μεγάλες ευρωπαϊκές πρωτεύουσες ή πόλεις. Και χωρίς να έχεις προγράμματα κοινωνικών κατοικιών, έχεις αφήσει στους φτωχότερους Έλληνες στο έλεος της ραγδαίας αύξησης του κόστους ζωής σε σχέση με την κατοικία. Για αυτό λοιπόν, μιμούμενος μοντέλα άλλων κρατών με σοσιαλιστικές κυβερνήσεις, δημοκρατικές κυβερνήσεις. Λέω ότι πρέπει να φτιάξουμε ένα πρόγραμμα κοινωνικών κατοικιών, μια δεξαμενή με 150.000 κατοικίες που θα είναι είτε νεόδμητες μέσω του Ταμείου Ανάκαμψης. Θέλω για να καταλάβετε τα στοιχεία και την περιφρόνηση αυτού του προβλήματος από τον κύριο Μητσοτάκη. Σε νεόδμητες κατοικίες από το Ταμείο Ανάκαμψης. Οι Πορτογάλοι έκαναν 20.000. Οι Ισπανοί έκαναν 11.000. Η νέα δημοκρατία ενέταξε 70 σπίτια στην Αθήνα και 30 στη Θεσσαλονίκη. Αυτή είναι η περιφρόνηση για τα πραγματικά προβλήματα του λαού. Εμείς λοιπόν λέμε. Είτε νεότερες στο Ταμείο Ανάκαμψης, είτε με φορολογικά κίνητρα ή κίνητρα να κατασκευών. Να ανοίξουν τα κλειστά σπίτια σε όλες τις μεγάλες πόλεις της χώρας, να ενταχθούν με χαμηλό ενοίκιο στην κοινωνική κατοικία, στη δεξαμενή και έτσι 150.000 οικογένειες και φοιτητές να μπορούν να έχουν φτηνή και αξιοπρεπή στέγαση τα επόμενα χρόνια. Αυτά τα προγράμματα συμβαίνουν σε όλη την Ευρώπη. Δεν βλέπω κανένα λόγο να μην συμβαίνουν και στην Ελλάδα για να υπάρχει στεγάσει με αξιοπρέπεια στέγαση που θα οδηγήσει στην πτώση συνολικά των ενοικίων στη χώρα. Και όχι σε νέα ιδιοκτησία, όπως προτείνει ο κύριος Μητσοτάκης.

Φίλες και φίλοι. Δεν μπορώ εδώ στην Κομοτηνή να μην αναφερθώ για το νέο συμβόλαιο τιμής που θέλουμε να υπογράψουμε. Με τον Έλληνα και την Ελληνίδα αγρότισσα. γνωρίζετε πάρα πολύ καλά ότι τον αγροτικό τομέα, το μόνο, που τον στήριξε διαχρονικά είναι το κόμμα μας. Αλλά με σωστό τρόπο και όχι με τα λάθη του παρελθόντος. Γι αυτό λοιπόν εμείς έχουμε προτεραιότητα τη μείωση του κόστους παραγωγής. Ειδικά για τα αγροτικά εφόδια, τις ζωοτροφές, τα καύσιμα με μηδενισμό του ειδικού φόρου κατανάλωσης στο αγροτικό πετρέλαιο για όλη τη διάρκεια της ενεργειακής κρίσης. Και βέβαια με μόνιμες πολιτικές για το κόστος παραγωγής είναι αδιανόητο εδώ στη Θράκη, με τις πολύ μεγάλες εκτάσεις που υπάρχουν, να μην υπάρχει μια ισχυρή πολιτική πράσινης, δίκαιης, ενεργειακής μετάβασης, δηλαδή να μπορούν εκατοντάδες αγρότες, κτηνοτρόφοι, μεταποιητές, συνεταιρισμοί να μπορούν δήμοι να κάνουν ενεργειακές κοινότητες. Γνωρίζω πάρα πολύ καλά τη δεξαμενή την ενεργειακή που έχει ο τόπος αυτός. Κι έτσι μέσα από ανανεώσιμες πηγές ενέργειας να έχουν σταθερό κόστος παραγωγής, δηλαδή να καταναλώνουν οι ίδιοι την ενέργεια που παράγουν και το περίσσευμα να μπορούν να το πουν πίσω στο δίκτυο και έτσι να έχει όφελος η επένδυσή τους και και η τοπική κοινωνία. 

Γιατί δεν συμβαίνει αυτό; Γιατί πολύ απλά η απάντηση της Νέας Δημοκρατίας είναι ότι το δίκτυο δεν είναι υψηλής διασυνδεσιμότητας, άρα τι θα κάνει η Ελλάδα αντί να κάνει λοιπόν δίκαιη πράσινη μετάβαση; Θα κάνει πράσινη μετάβαση για τους 5 ολιγάρχες της χώρας; Όχι κύριε Μητσοτάκη. και αυτή την άδικη πολιτική εις βάρος του ελληνικού λαού που για τα επόμενα 15 χρόνια κάποιοι θα κερδοσκοπούν με δισεκατομμύρια στις πλάτες τους. Αυτή η παράταξη θα μπει εμπόδιο και στην επόμενη κυβέρνηση. Αν ο λαός μας έχει ισχυρούς, θα κάνουμε το μοντέλο της δίκαιης δημοκρατικής μετάβασης που ακολουθούν όλα τα ανεπτυγμένα ευρωπαϊκά κράτη.

Τέλος για τους αγρότες, καθολική προστασία της αγροτικής γης από κατασχέσεις. Έχουμε χρέος να μπούμε εμπόδιο στον αφελληνισμό της ελληνικής οικονομίας. Καθιέρωση του ακατάσχετου και αφορολόγητου των επιδοτήσεων, των αποζημιώσεων και των ενισχύσεων των αγροτών. Επικαιροποίηση του κανονισμού ασφάλισης ΕΛΓΑ με επέκταση κάλυψης καταστροφών στο ζωικό, φυτικό κεφάλαιο που οφείλονται στην κλιματική αλλαγή. Αλλά για το υπουργείο μάλλον η λέξη "κλιματική αλλαγή" είναι μια ξένη λέξη γιατί γνωρίζετε πάρα πολύ καλά ότι, δεν γίνονται, δεν υπάρχει κάλυψη για τέτοιες καταστροφές τις περισσότερες φορές. Και βέβαια, όσο αφορά τα προγράμματα της νέας κοινής αγροτικής πολιτικής πρέπει να ολοκληρώνονται εντός ενός έτους, χωρίς να υπάρχει η γραφειοκρατία που υπάρχει σήμερα, που δημιουργεί τεράστια ταλαιπωρία στους αγρότες και στους κτηνοτρόφους και βέβαια με συγκεκριμένες ημερομηνίας υποβολής αιτήσεων, αξιολόγησης και πληρωμής.

Φίλες και φίλοι. Η Θράκη έχει τεράστιες δυνατότητες. Έχουμε χρέος να αντιμετωπίσουμε όχι μόνο τις κοινωνικές ανισότητες στην Ελλάδα που έχουν κλιμακωθεί τα χρόνια της οικονομικής και ενεργειακής κρίσης, αλλά και τις περιφερειακές ανισότητες. Οι συνθήκες έχουν αλλάξει. Υπάρχει η Εγνατία και οι κάθετοι άξονες της. Προχωρούν τα νέα δίκτυα μεταφοράς ενέργειας προς την Ευρώπη. Δημιουργούνται δυνατότητες για να επενδύσουμε στην εξωστρέφεια, να μετατραπεί η περιφέρεια μας σε κέντρο και πύλη εισόδου προς τη Βαλκανική και ευρωπαϊκή ενδοχώρα, ανασυγκροτώντας ταυτόχρονα την οικονομική ζωή της περιοχής και αποκαθιστώντας και την κοινωνική συνοχή εντός της περιφέρειας. Αυτό όμως χρειάζεται μακροπρόθεσμη στρατηγική, σχέδιο και εθνικό στόχο, ανεξαρτήτως προσώπων και κυβερνήσεων που θα υπηρετούν όλοι με συνέπεια. Γι αυτό λοιπόν αυτό το ζήτημα είναι και εθνικό και αναπτυξιακό. πρέπει να σταματήσουν να νιώθουν οι πολίτες της Θράκης ότι ζουν σε μια κατάσταση αποξένωσης από το διοικητικό κέντρο και ότι έχουν πρόσβαση σε ισχυρές υπηρεσίες υγείας και παιδείας. Το σχέδιο μας περιλαμβάνει γενναία φορολογικά κίνητρα, χρηματοδοτικά, μεταφορικό και μισθολογικό περιεχόμενο για να αυξηθεί η ανταγωνιστικότητα των επιχειρήσεων της περιοχής. 

Αλλά βέβαια να προσεγγίσουμε και νέες επενδύσεις, ιδιαίτερα στον αγροδιατροφικό τομέα, ώστε να ανοίξουν πολλές και καλές θέσεις εργασίας. Για εμάς είναι προτεραιότητα να διασυνδέσουμε τον τουρισμό με την αγροδιατροφή. Ώστε όταν έρχονται 20 εκατομμύρια τουρίστες στην Ελλάδα να μην πανηγυρίζουν μόνο οι ξενοδόχοι στα νησιά και στις συγκεκριμένες περιοχές, αλλά όλη η ελληνική οικονομία. Και πώς θα το καταφέρουμε; Αν με μετρήσιμους στόχους, πετύχουμε ένα μεγάλο ποσοστό από αυτά τα 20,25 εκατομμύρια γεύεται ελληνικά προϊόντα, μεταποιημένα αγροτικά ελληνικά προϊόντα για όσο καιρό είναι στην Ελλάδα, ώστε να τα αναζητά στα ράφια της Ευρώπης τους υπόλοιπους μήνες του χρόνου και έτσι από τον τουρισμό να μην είμαστε μόνο ένα πελώριο ξενοδοχείο ως χώρα, αλλά μια πραγματική οικονομία που κερδίζει όλος ο ελληνικός λαός και στη Ρόδο και στην Κρήτη και στη Στερεά Ελλάδα και στη Θεσσαλία και στη Θράκη.

Φίλες και φίλοι σιδηροδρομική επανασύνδεση της περιφέρειας με την υπόλοιπη Ελλάδα. δεν μπορεί να μιλάς για κόστος μεταφορών και το πιο φτηνό. Δεν θα πω ασφαλές με την τραγωδία των τεμπών, αλλά είναι το πιο ασφαλές αρκεί να δουλεύει σωστά το κράτος. Για να μην είχε άλλες προτεραιότητες το ρουσφέτι, την κερδοσκοπία. Το τραίνο, το πιο βιώσιμο περιβαλλοντικά μέσο, να μην υπάρχει σε όλη την Ελλάδα και ιδιαίτερα σε περιοχές που έχουν ισχυρή αναπτυξιακή δυναμική.

Φίλες και φίλοι. Τέλος, έχουμε χρέος να επενδύσουμε και στους φυσικούς πόρους στο νερό. Ξέρετε πολύ καλά οι αγρότες ότι τα επόμενα χρόνια θα είναι δύσκολα και πολύ πιθανόν όπως φέτος μιλούσαμε για την ενέργεια, να μιλάμε για το νερό μετά από μερικά χρόνια. Εμείς τι πρέπει να κάνουμε να μην κάνουμε το ίδιο λάθος που κάναμε την ενέργεια και θέλω να γίνω ακριβής. Δεν μπορεί κάποιοι από τον ΣΥΡΙΖΑ και τη Νέα Δημοκρατία να λένε. Τι να κάνουμε; Έγινε ο πόλεμος στην Ουκρανία. Έγινε η παράνομη και βάρβαρη εισβολή του Πούτιν και αυτό έφερε την ενεργειακή κρίση. Δεν είναι έτσι και ξέρετε γιατί δεν είναι έτσι; Γιατί ο πόλεμος αυτός; Έχει επιρροή και σε άλλες χώρες της Ευρώπης και στην Πορτογαλία. Γιατί όμως οι Πορτογάλοι πήραν εξαιρέσεις που δεν πήρε η Ελλάδα; Είναι γιατί είναι ενεργειακά αποκλεισμένοι λόγω των Πυρηναίων. Μα και εμείς ενεργειακά αποκλεισμένοι είμαστε λόγω των Βαλκανίων. Τι είναι αυτό που τους έκανε να έχουν καλύτερη διαχείριση; Είναι γιατί το 60 περίπου τοις 100 της παραγωγής ηλεκτρικής ενέργειας στην Πορτογαλία είναι ανανεώσιμες πηγές ενέργειας. 

Εμείς. Τι έκαναν 2 διαδοχικές κυβερνήσεις 2 πρωθυπουργών απολύτως υπεύθυνων για τη σημερινή κατάσταση. Αντί να πάμε από το καύσιμο, το εθνικό καύσιμο, αλλά ενεργοβόρο για το περιβάλλον και περιβαλλοντικά κατάλληλο, το λιγνίτη σε ανανεώσιμες πηγές ενέργειας. Και να χρησιμοποιήσουμε ελάχιστα ως μεταβατικό καύσιμο το φυσικό αέριο. Δεσμεύσαμε σε ένα από τα μεγαλύτερα ποσοστά παραγωγής ηλεκτρικής ενέργειας σε χώρα που δεν είχε τέτοιες δεσμεύσεις. Την παραγωγή μας από το φυσικό αέριο που δεν είναι δικό μας αλλά εισαγόμενο καύσιμο. Εμείς λοιπόν λέμε ότι πρέπει να περιορίσουμε αυτή τη σχέση που δημιουργεί υποτέλεια, που δημιουργεί αδυναμία που μας κάνει ευάλωτους σε διεθνείς αναταράξεις. Γι αυτό λοιπόν μιλάμε για ανανεώσιμες πηγές, αλλά προσέξτε. Δεν μπορεί όλα αυτά να γίνονται χωρίς να υπάρχει ένας στρατηγικός σχεδιασμός. Που αφορά πάλι την παραγωγή της χώρας. Πάλι την παραγωγή της χώρας και τη μεταποίηση της, γι αυτό πρέπει να μπούνε προτεραιότητες. Προτεραιότητα είναι η Θράκη. Δεν μπορεί η Θράκη να είναι εξαρτημένη από αγωγούς, η οποία αύριο μεθαύριο σε μια διεθνή αναταραχή να δημιουργήσουν τεράστια γεωπολιτικά ζητήματα στη χώρα. Γι αυτό πρέπει να προτεραιοποιηθεί η διασύνδεση της Θράκης με ένα ισχυρό δίκτυο για είναι πρωτοπορία στην πράσινη μετάβαση. Και βέβαια για τους φυσικούς πόρους που αφορούν τα αρδευτικά έργα, κατασκευή αρδευτικών έργων σε ροδόπη και ξάνθη με ενίσχυση της κτηνοτροφίας και δημιουργία του πιλοτικού κτηνοτροφικού πάρκου που είναι στις προτεραιότητές μας.

Γυρνώντας τα πολιτικά που αφορούν την περιοχή σας για να πάω στα εθνικά; Έχουμε χρέος να διασυνδέσουμε το πανεπιστήμιο με την τοπική οικονομία. Το ακούω τώρα πολλές δεκαετίες και κάποιοι φοιτητές ακόμη μεγαλύτεροι από μένα ακόμη περισσότερο. Τι σημαίνει αυτό; Αυτό σημαίνει πραγματική έρευνα. Για να διασύνδεσης ένα πανεπιστήμιο, την τοπική οικονομία πρέπει στο πανεπιστήμιο. Τα ερευνητικά προγράμματα να υπηρετούν τους στρατηγικούς σχεδιασμούς για την περιφερειακή ανάπτυξη της περιφέρειας. Και όχι να είναι ανεξάρτητα και να αιωρούνται των αναπτυξιακών προτεραιοτήτων της περιφέρειας Ανατολικής Μακεδονίας και Θράκης.

Φίλες και φίλοι.Κλείνοντας, Θέλω να σας πω ότι η παράταξή μας. Όπως γνωρίζετε, η οικοδόμηση σε μια σχέση εμπιστοσύνης με τους πολίτες για τα μεγάλα εθνικά θέματα. Είναι ζητήματα που δεν αφορούν μια γενιά. Αλλά αφορούν πολλές γενιές. Και δεν επιτρέπονται λάθη, ούτε λαϊκισμοί, ούτε τοξικότητες. Εμείς δεν παίξαμε ούτε στις σχέσεις μας με την Τουρκία, ούτε στις σχέσεις μας με τις χώρες των Βαλκανίων. Προσπαθήσαμε με σεβασμό στο διεθνές δίκαιο, να βρούμε πεδίο συζήτησης διαλόγου όταν υπήρχε αξιόπιστος συνομιλητής. Αυτή η παράταξη, ήταν ο αρχιτέκτονας του Ελσίνκι, της πολιτικής που έλεγε ότι υπάρχει η ευρωπαϊκή προοπτική για την Τουρκία, αλλά συγχρόνως ενέταξε την Κύπρο στην Ευρωπαϊκή Ένωση. Ήταν η πολιτική για να υπάρχουν συνθήκες καλής γειτονίας. Δεν είμαστε εμείς που υπονόμευσαν αυτή την πολιτική. Γιατί είμαστε εμείς που τη σταματήσαμε αυτή την πολιτική. Ήταν ο κύριος Καραμανλής. Όποιος επέλεξε τις κουμπαριές με τον κύριο Ερντογάν και όχι μια πολιτική η οποία να δημιουργεί τη βάση μίας συζήτησης ενός διαλόγου αποκλιμάκωσης και λήψης αποφάσεων με το βλέμμα στραμμένο στο μέλλον. Θέλω λοιπόν να πω και εδώ από τη Θράκη ότι εμείς ελπίζουμε στις επερχόμενες τουρκικές εκλογές να επικρατήσει η λογική, η συναίνεση και η μετριοπάθεια. Γιατί θέλουμε τη χώρα, την τουρκική, την Τουρκία, μια σταθερή χώρα, μια χώρα χωρίς αναταράξεις, με σεβασμό στα ανθρώπινα δικαιώματα και στο εσωτερικό της. Και όποιος διαφωνεί με την κεντρική διοίκηση να φοβάται να θέλει να φύγει από τη χώρα, να κλείνουν εφημερίδες. Εμείς θέλουμε μια σταθερή γειτονική χώρα, αλλά αυτό απαιτεί σεβασμό στα ανθρώπινα δικαιώματα και στο διεθνές δίκαιο. Γι αυτό λοιπόν και εδώ από τη Θράκη πιστεύω ότι η Ευρωπαϊκή Ένωση έχει μόνο μία επιλογή. Την επομένη των τουρκικών εκλογών. Να μιλήσει για μια νέα ευρωτουρκική σχέση; Που θα στηρίζεται στην αναβάθμιση τελωνειακής ένωσης, αλλά συγχρόνως θα υπάρχει και το μαστίγιο των κυρώσεων για να υπάρχει σεβασμός και στις γειτονικές χώρες αλλά και στον ίδιο τον τουρκικό λαό, διότι δεν μπορούμε να ανεχτούμε μια υπό ένταξη χώρα, ο λαός τους να ζει χωρίς σεβασμό των ανθρωπίνων δικαιωμάτων.  

Αυτό είναι η Ευρώπη. Η Ευρώπη δεν είναι μόνο ένα νόμισμα, είναι ο σεβασμός της αξίας της δημοκρατίας. Των θεσμών της διαφάνειας και πάνω από όλα των ανθρωπίνων δικαιωμάτων. Για αυτό λοιπόν, αν συνεχιστούν οι καταπατήσεις αυτές, πρέπει η Ευρώπη να σταματήσει να εξοπλίζει τη γειτονική χώρα. Τα λέω αυτά, γιατί αυτή είναι μια πολιτική ρεαλιστική που δίνει λύσεις χωρίς λόγια που δεν έχουν κανένα περιεχόμενο, αλλά μόνο κοιτώντας την κάλπη των επόμενων εκλογών. Αν το ΠΑΣΟΚ, με όλους τους αρχηγούς πέτυχε σ αυτά τα μεγάλα ζητήματα τα εθνικά θέματα να έχει μια αξιόπιστη στάση είναι γιατί δεν είχε ποτέ το βλέμμα στην κάλπη, αλλά το βλέμμα στο μέλλον της πατρίδας του λαού μας, τη γεωπολιτική ασφάλεια της χώρας και του οράματος της Ευρώπης, της αλληλεγγύης και της προοπτικής.

Φίλες και φίλοι όλα αυτά.Δεν είναι μόνο λόγια. Είναι οι προτεραιότητές μας, είναι τα προτάγματα μας, είναι οι αξίες μας, οι θέσεις μας και οι ιδέες μας. Αυτή λοιπόν τη σημαία. Των ιδεών, των θέσεων και των αξιών. Σας καλώ να την σηκώσουμε όλοι μαζί στις 21 Μαίου ο αγώνας αυτός. Ο αγώνας αυτός δεν είναι ένας κομματικός αγώνας. Ένας αγώνας που αφορά τους υποψήφιους βουλευτές. Τις νομαρχιακές επιτροπές. Είναι ένας Πατριωτικός εθνικός κοινωνικός αγώνας. Και είναι αυτό ακριβώς γιατί; έχουμε ένα τεράστιο χρέος. Στις 21 να νιώθει κάθε δημοκράτης προοδευτικός έλληνας πολίτης ότι το σπίτι του το ΠΑΣΟΚ είναι ξανά ανοιχτό για να αγκαλιάσει τις αγωνίες του ελληνικού λαού, για να υπερασπιστεί το δημόσιο συμφέρον. Για να υπερασπιστεί το συμφέρον της πατρίδας. Γι αυτό λοιπόν, θέλω από εσάς να δώσετε έναν αγώνα αξιοπρέπειας. Ένα αγώνα ισχυρό, καθημερινό. Δεν περιμένω τίποτα από την εγχώρια ολιγαρχία, γιατί πολύ απλά αυτά που λέμε δεν εξυπηρετούν τα συμφέροντα τους.Περιμένω πολλά όμως από αυτούς που αυτά που λέμε αλλάζουν τη ζωή τους και αυτοί είστε όλοι εσείς. για αυτό πάρτε στα χέρια σας τον αγώνα της δημοκρατικής παράταξης έχουν μείνει λίγες ημέρας σε κάθε χωριό, σε κάθε πόλη, σε κάθε πανεπιστήμιο, σε κάθε χώρο εργασίας. Να μιλήσουμε το λόγο της προόδου, της αλλαγής, της αξιοπρέπειας και της ελπίδας, το λόγο της ισχυρής δημοκρατικής παράταξης που ίδρυσε ο Ανδρέας Παπανδρέου της δημοκρατικής παράταξης της ελπίδας και της προοπτικής. Σηκώστε ψηλά τη σημαία της κοινωνικής δικαιοσύνης και της εθνικής αξιοπρέπειας. Η νίκη είναι δική μας. Η νίκη είναι μεγάλη. 21 Μαΐου, η πατρίδα γυρνάει σελίδα να είστε καλά και καλό μας αγώνα. Σας ευχαριστώ πολύ.

