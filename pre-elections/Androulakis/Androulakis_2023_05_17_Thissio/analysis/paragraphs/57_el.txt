Θέλω λοιπόν τώρα ελληνικέ λαέ να φανταστείς: Αν ο δικός μου στενότερος συνεργάτης έκανε ένα παρακράτος υποκλοπών και εγώ το συγκάλυπτα, θα υπήρχα σήμερα στο πολιτικό σύστημα; Γιατί λοιπόν υπάρχει ο κύριος Μητσοτάκης; Αν εμένα ο στενότερος του συνεργάτης μοίραζε άδειες καναλιών σε φιλικά προσκείμενους ολιγάρχες, τον καταδίκαζε η ελληνική δικαιοσύνη και τον είχα δίπλα μου, θα υπήρχα σήμερα σε κανένα κανονικό ευρωπαϊκό πολιτικό σύστημα; Για αυτό τι λέω; Αν θέλουμε την Ελλάδα κανονικό ευρωπαϊκό κράτος πρέπει να πάνε στα σπίτια τους και τα 2 αυτά συστήματα εξουσίας, γιατί υπονομεύουν κάθε προοπτική, κάθε δικαιοσύνη στην Ελλάδα. Υπονομεύουν ευθέως το μέλλον του ελληνικού λαού.