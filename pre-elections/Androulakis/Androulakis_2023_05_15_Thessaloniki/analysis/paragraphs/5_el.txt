Από την άλλη ο κύριος Τσίπρας δεν μπορεί καν να αρθρώσει τη λέξη ΠΑΣΟΚ, αλλά από την άλλη μας κάνει μαθήματα ιστορίας. Είπε χθες ότι ο Ανδρέας Παπανδρέου δεν είχε λέει ποτέ μέτωπο με τις προοδευτικές δυνάμεις. Και τον ερωτώ, είναι προοδευτικές δυνάμεις ο Αντώναρος και τα ορφανά του Καμμένου που γέμισαν τα ψηφοδέλτιά του; Ή μήπως είναι προοδευτικό μέτωπο το ψηφιακό παρακράτος που διοικεί η Κουμουνδούρου και επιτίθεται σε πολιτικούς αντιπάλους, κατηγορώντας τους τη μια ότι είναι πιασμένοι και την άλλη εκβιαζόμενοι. Είναι αρχηγός ενός ψηφιακού παρακράτους που δεν είχε πάτο στο ήθος να στοχοποιήσει μια νέα γυναίκα, μια συντρόφισσα που κατήγγειλε την κακοποίησή της. Αν αυτό είναι Αριστερά, τότε ο κύριος Τσίπρας ζει στη Λατινική Αμερική. 