Σας ευχαριστώ από τα βάθη της καρδιάς μου για αυτή την εντυπωσιακή συγκέντρωση εδώ από τη γη που γεννήθηκε ο Γέρος της Δημοκρατίας από την πατρίδα του, ιδρυτή μας του Ανδρέα Παπανδρέου, με μήνυμα νίκης αφού άκρη σ' άκρη της χώρας. Φίλες και φίλοι, αυτή η δημοκρατική περήφανη παράταξη που σφράγισε με την δυναμική της παρουσία τα χρόνια της μεταπολίτευσης, αναγεννάται στις 21 Μαΐου και ζητάμε ισχυρή εντολή νικής, αλλαγής, προοπτικής, ελπίδας για κάθε Ελληνίδα, για κάθε Έλληνα εδώ από την Πάτρα, από την Αχαϊα, από τη Δυτική Ελλάδα. Είμαστε η παράταξη που άλλαξε την Ελλάδα που έκανε την πατρίδα να πιστέψει στον εαυτό της, να γίνει μια Ελλάδα δημιουργική, δημοκρατική, ισχυρή, να πραγματοποιήσει άλματα ανάπτυξης προόδου και ευημερίας, φέρνοντας τον σκληρό πυρήνα των χωρών της Ευρωπαϊκής Ένωσης. Είμαστε η παράταξη που ταυτίστηκε με τις αγωνίες και τα πάθη του ελληνικού λαού, ενσάρκωσε τα όνειρα του, ενέπνευσε γενεές και έκανα βίωμα των Ελλήνων τις καλύτερες ημέρες της σύγχρονης ιστορίας τους. Αυτό είναι το ΠΑΣΟΚ και αυτό το ΠΑΣΟΚ σήμερα είναι εδώ, ενωμένο, δυνατό.