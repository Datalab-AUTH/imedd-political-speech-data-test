Θα ήθελα να σας ευχαριστήσω όλους που είστε σήμερα εδώ. Πρέπει να παραδεχτώ ότι η Κρήτη πραγματικά αγκάλιασε την ελληνική λύση. Πρέπει επίσης να πω ότι υπάρχουν μια σειρά θεμάτων που ταλαιπωρούν και ταλανίζουν εδώ και δεκαετίες την Κρήτη μας. Όμως θα ήθελα συνολικά να πω ότι η προσφορά της ελληνικής λύσης στην Κρήτη θα είναι η διαφημιστική προβολή της Κρήτης στο προεκλογικό μας μήνυμα. Είναι μια έκπληξη που φυλάμε για τους φίλους κρητικούς που θα αναδείξει την ιστορική πολιτισμική κληρονομιά αυτής της περιοχής που είναι η μήτρα του ελληνικού πολιτισμού. Το λιγότερο που μπορεί να κάνει η πολιτεία, το κάνει η ελληνική λύση. Θα δείτε λοιπόν η διαφημιστική μας προβολή, το τηλεοπτικό μας σποτ, ένα από τα πολλά που θα ετοιμάσουμε, θα είναι αφερωμένο σε αυτό ακριβώς το γεγονός. Θα είναι μια έκπληξη για τους Κρητικούς και θα είναι και μια έκπληξη για όλους τους Έλληνες βέβαια. Έξυπνο τηλεοπτικό μήνυμα και προβολή της Κρήτης σε όλο τον κόσμο. Ξεκινάμε έτσι, γιατί απεδείχθη ότι οι Έλληνες, κυρίως η πολιτεία, είναι κατώτερη των περιστάσεων.

Η τελευταία απόδειξη είναι από το netflix, όπου η Kλεοπάτρα παρουσιάζεται ως μια Αφρικανή αυτοκράτειρα και η Αίγυπτος επισήμως ζήτησε από το netflix εξηγήσεις λέγοντας ότι είναι ελληνιστική και ελληνική η παρουσία της και διαμαρτυρήθηκε μόνο η Αίγυπτος. Η Κλεοπάτρα, για όσους γνωρίζουν, είναι Πτολεμαία από τη Μακεδονία ενώ από ό,τι φαίνεται οι Σκοπιανοί θα κάνουν κι αυτοί διαμαρτυρία και η Ελλάς απουσιάζει και σιωπά. Περιμένουμε δηλαδή από τους Αιγυπτίους να σώσουν την τιμή και την υπόληψη της ελληνικής ιστορίας. Το λέω αυτό, όχι για το χρώμα. Αλλά κυρίως για την καταγωγή. Όταν λες ότι ο πολιτισμός, ο ελληνιστικός, έχει αφρικάνικη καταγωγή, έχεις ένα θέμα ιστορικής σοβαρότητος. 

Την ώρα λοιπόν που εμείς καθόμαστε και συζητάμε όλα αυτά τα μικρά που είναι πολύ μεγάλα για την ιστορική μας παράδοση, δήμος στα Σκόπια αποφάσισε να χρησιμοποιεί τον ήλιο της Μακεδονίας ως σύμβολο του δήμου. Την ώρα που αυτό το σύμβολο έγινε αφορμή ώστε ο Άρειος Πάγος ένα κόμμα να το πετάξει εκτός εκλογών. Θεωρώ αδιανόητα όλα αυτά που συμβαίνουν, τραγικά. Δεν μπορείς να πετάς κόμματα εκτός κοινοβουλίου γιατί έχουν ένα σύμβολο χωρίς να μπορούν να το διορθώσουν. Βέβαια, σύμβολο εθνικό, σύμβολο ελληνικό. Δεν είναι σύμβολο το οποίο, ούτε εμπορικό σήμα θα μπορούσε να χρησιμοποιηθεί από μια εταιρεία. Και για να πιστοποιήσω του λόγου το αληθές, υπάρχει μια προσπάθεια υποτονισμού της πολιτισμικής και πολιτιστικής παράδοσεως. 

Αν οι Κρητικοί γνωρίζετε τι σημαντικό είναι να είστε Κρητικοί, θα ήταν διαφορετική και η Κρήτη. Εσείς παραδώσατε πολιτισμό με τη γραμμική Α και τη γραμμική β, εσείς δώσατε τα φώτα στον ελληνικό πολιτισμό. Από 'δω ξεκίνησε ο πολιτισμός της Ελλάδος. Ως δωροθέτες του ελληνικού πολιτισμού, πρέπει τα κόμματα και η πολιτεία να τιμήσει την Κρήτη. Αυτό θα κάνουμε στο διαφημιστικό μας μήνυμα, το προεκλογικό μας σποτ. Να χρησιμοποιήσουμε δηλαδή τη δυνατότητα αυτή, να επικοινωνήσουμε το μήνυμά της Κρήτης σε όλη την Ελλάδα και σε όλο τον κόσμο. 

Θα ήθελα όμως να πάμε και λίγο στα οικονομικά. Θα σας δείξω έναν χάρτη, δεν ξέρω αν μπορούν να το πάρουν οι τηλεοράσεις. Είναι η γεωμετρική πρόοδος του χρέους και του ΑΕΠ. Αν δείτε λοιπόν εδώ μιλάμε για το 2004 μέχρι το 2023. Είναι αυτός ο πίνακας που δείχνει την αύξηση του χρέους στα 400 περίπου δισεκατομμύρια ευρώ. Δηλαδή τι πέτυχε η νέα δημοκρατία; Να αυξήσει το χρέος 400 δισεκατομμύρια ευρώ. Να έχουμε 50% κόκκινα δάνεια των δανείων που υπάρχουν στην αγορά και κυρίως να κινδυνεύει ο έλληνας να χάσει τα σπίτια του. Είναι απορίας άξιο πως ΠΑΣΟΚ, Νέα δημοκρατία και ΣΥΡΙΖΑ νομοθέτησαν επακριβώς προς το συμφέρον των funds και των ανθρώπων που λειτουργούν ως κοράκια και δεν προστατεύουν την περιουσία των Ελλήνων. Ξέρω ότι η Κρήτη δεν έχει τόσο μεγάλο πρόβλημα με τους δανειολήπτες, αλλά η υπόλοιπη Ελλάδα στενάζει κάτω από την μπότα των δανείων. Εμείς προτείναμε κάτι συγκεκριμένο, διαγραφή χρεών, οριζόντια και ΕΦΚΑ και εφορίας και δανείων, αλλά δεν μας ακούει κανένας. Η επιτυχία η τεράστια για τη νέα δημοκρατία είναι σήμερα η Ελλάδα να έχει τη τρίτη χειρότερη θέση στην Ευρωπαϊκή Ένωση, στο κατά κεφαλήν ΑΕΠ, στην αγοραστική μας δύναμη, σε μονάδες δύναμης. Να είμαστε τρίτη χειρότερη στη θέση στο ποσοστό φτώχειας. Δηλαδή η Ελλάς είναι τρίτη από το τέλος σε όλες τις χώρες της Ευρωπαϊκής Ένωσης, στη φτώχεια. 

Επίσης έχουμε την πρώτη θέση στην ανεργία των νέων και αν συνυπολογίσουμε τις 700.000 νέους που έφυγαν στο εξωτερικό, τότε τα πράγματα γίνονται περισσότερο δραματικά. 

Είμαστε τρίτη χειρότερη στη θέση στην Ευρωπαϊκή Ένωση σε ποσοστό όσων αδυνατούν να πάνε μια εβδομάδα διακοπές. 

Είμαστε στη δεύτερη θέση στην Ευρωπαϊκή Ένωση στην αναλογία, αν θέλετε, αστυνομικών και κατοίκων με πρόβλημα εγκληματικότητας και παραβατικότητος. Αυτό σημαίνει πλήρη αποτυχία στο θέμα της ασφάλειας της νέας δημοκρατίας. 

Τελευταία θέση στην ελευθερία του Τύπου. Εδώ βέβαια η νέα δημοκρατία πέτυχε το ακατόρθωτο. Η Ελλάς, η χώρα που γέννησε τη δημοκρατία να μην έχει ελευθερία του Τύπου και του λόγου. Έτσι κι αλλιώς ελέγχει όλα τα μέσα ενημερώσεως. Κυρίως στα μεγάλα πανελλαδικά, τα οποία πηγαίνουν παράλληλα στην κυβερνητική πολιτική και μάλιστα πολλές φορές προκλητικά θυμώνουν τα αντίπαλα κόμματα, αναφέρομαι σε όλα τα κόμματα, με την παρουσία του ΕΣΡ και απουσία από τον πλουραλισμό και την πολυφωνία, το οποίο ΕΣΡ κρατάει μια περίεργη στάση υπέρ της νέας δημοκρατίας. Εγώ αντιλαμβάνομαι ότι ο κύριος Κουτρουμάνος ήταν πρόταση του κύριου Μητσοτάκη στο ΕΣΡ, αλλά πρέπει να τηρήσει τουλάχιστον τη δεοντολογία. 

Δυστυχώς αυτό δείχνει ότι περνάμε σε επικίνδυνα μονοπάτια καθεστωτικών επιλογών και είπα και προηγουμένως δεν μπορείς να απαγορεύεις κόμματα επειδή χρησιμοποιήσαν ένα σύμβολο το οποίο είναι ελληνικό, δεν είναι άλλης χώρας ή μία λέξη ή δύο λέξεις και να τους απαγορευείς να κατέβουν σε εκλογές. Είναι ντροπή αυτό που γίνεται. Όπως ντροπή είναι ένα κόμμα να καταγγέλλει άλλα κόμματα και να φτάνουν στο σημείο να σκοτώνονται μεταξύ τους οι αρχηγοί ή τα στελέχη των κομμάτων για μια θέση. Σταματώ εδώ, γιατί τα πράγματα είναι πολύ πιο δύσκολα για τις εκλογές, διότι ακούστε. Ένα εκατομμύριο έλληνες ομογενείς είχαν τη δυνατότητα περίπου, γιατί υπάρχουν, να ψηφίσουν, εάν η πολιτεία τους βοηθούσε. Από αυτούς μόνο οι εικοσιπέντε χιλιάδες θα ψηφίσουν, ομογενείς, και θα πάνε να ψηφίσουν γιατί γράφτηκαν σε μερικούς καταλόγους. Το περίεργο είναι ότι οι Έλληνες της Αργεντινής ψηφίζουν στο Χιούστον των ΗΠΑ. Δηλαδή θα τους αναγκάσουν να φύγουν από την Αργεντινή και να πάνε να ψηφίσουν χιλιάδες χιλιόμετρα μακριά, να πάνε στο Χιούστον. Οι βορειοηπειρώτες μπορούν να ψηφίσουν στη Σόφια. Οι Έλληνες του Περθ ψηφίζουν στη Μελβούρνη τρεισήμισι χιλιάδες χιλιόμετρα μακριά. Αυτό δεν είναι ψήφος των ομογενών, οι οποίοι πρέπει να ψηφίζουν, πρέπει να συμμετέχουν, πρέπει να παρεμβαίνουν, γιατί η ομογένεια είναι πολύ σημαντική για την Ελλάδα. Για να έχει εξωστρέφεια, έκανε τα αδύνατα δυνατά η Νέα Δημοκρατία για να δημιουργήσει προβλήματα στους ομογενείς μας. Τα λεω αυτά γιατί και οι Κρητικοί έχουν ομογενείς σε όλο τον κόσμο, κυρίως στην Αμερική, εξ όσων γνωρίζω και δυστυχώς αυτή η πολιτεία δεν βοηθάει τους Έλληνες ομογενείς να ψηφίσουν. Θα το πω διαφορετικά, η κυβέρνηση κάνει τα αδύνατα δυνατά ώστε να μην ψηφίσουν. Ίσως γιατί φοβάται την αγάπη για τον νόστο που έχουν ομογενείς για την Ελλάδα, για τα εθνικά θέματα, την ιστορία και τον πολιτισμό και θέλει να τους αποτρέψει να παν στις κάλπες. 

Έχω μια δήλωση η οποία πέρασε έτσι στα ψιλά του κυρίου Ρουμπινί, ο οποίος είπε κάτι συγκλονιστικό. Μίλησε για τεχνητή κρίση με την Ελλάδα μετά τις εκλογές. Είναι αυτό που η ελληνική λύση λέει εδώ και πάρα πολλά χρόνια ότι θα συρθούμε σε έναν διάλογο με την Τουρκία είτε με το καλό είτε με το ζόρι. Τα κόμματα ΠΑΣΟΚ και νέα Δημοκρατία και ΣΥΡΙΖΑ δεν αναφέρονται καθόλου στα εθνικά θέματα. Είναι ένα περίεργο ιδιόμορφο καθεστώς αυτή η ιστορία του να μην αναφέρονται τα πολιτικά κόμματα στα εθνικά θέματα. Είναι ανεπίτρεπτο, δηλαδή 6 ναυτικά μίλια ανατολικά της Κρήτης να θεωρείται αμφισβητούμενη περιοχή, μετά και το μνημόνιο που υπέγραψε η Ελλάδα, συμφωνίας για την ελληνοαιγυπτιακή ΑΟΖ. Γιατί το λέω αυτό; Τη συμφωνία εν πάση περιπτώσει. Διότι έχουμε μειωμένη επήρεια. Όταν έχεις μειωμένη επήρεια, κανείς μπουγάτσα δηλαδή την ΑΟΖ σου, είναι βέβαιο ότι θα χάσεις και εθνική κυριαρχία. Αυτό έκανε η νέα δημοκρατία. 

Δεν μιλάν τα υπόλοιπα κόμματα και αυτό με προβληματίζει. Με προβληματίζει έντονα. Και φτάνουμε σε ένα σημείο, ο κύριος Δένδιας να απολογείται για το predator χθες και να δείχνει Μαξίμου. Το predator το οποίο χρησιμοποιήθηκε στο Σουδάν και έχουν εμφύλιο πόλεμο σήμερα. Αυτά δείχνουν κάτι. Και εδώ αποδίδω και ευθύνη στον κύριο Ανδρουλάκη, ο οποίος περιέργως κατέβασε πάρα πολύ το θέμα των υποκλοπών. Δεν το αναφέρει ο ίδιος. Που και που το λέει. Ίσως γιατί έχει μια δυσκολία ο ίδιος που, ξέρω εγώ, γιατί κάτι είπε, κάτι τον άκουσαν, κάτι έλεγε στο τηλέφωνο του και δεν μπορεί να μιλήσει; Δεν ξέρω, αλλά έτσι δεν μπορείς να πας σε εκλογές. Έτσι, δεν μπορεί να πάει η Ελλάδα σε εκλογές. Δεν γίνεται να πάμε σε εκλογές με απειλές, φίμωσεις κομμάτων, φιμώσεις ανθρώπων που θέλουν να μιλήσουν. Παραδείγματος χάριν, η ελληνική λύση δεν έχει την ίδια αντιμετώπιση με τα υπόλοιπα κόμματα μας φιμώνουν συνεχώς, δεν μας αφήνουν να μιλάμε. Κλείσαν και τις εκπομπές μου και την εργασία μου, δεν με αφήνουν να εργαστώ. Αυτό σημαίνει ότι η νέα δημοκρατία είναι σε πανικό. Σε πανικό, όχι γιατί θέλει να κυβερνήσει. Όχι. Αλλα γιατι απλά ο πρωθυπουργός έχει πρόβλημα με την δική του καρέκλα. Τον ενδιαφέρει η καρέκλα. Για αυτό και βλέπετε ότι υπάρχει αυτή η συνεχής επιθετικότητα από την πλευρά του Μαξίμου σε όλους τους υπόλοιπους, οι οποίοι του κάνουν αντιπολίτευση. Και βέβαια αντιπολίτευση με επιχειρήματα κάνει η ελληνική λύση και δεν θα το ξεχάσετε ποτέ αυτό διότι ήμασταν πραγματικά η μοναδική αντιπολίτευση.

Μένω στη δήλωση βέβαια του πρωθυπουργού, ο οποίος από την Ξάνθη είπε κάτι απίστευτο που αν ήταν πραγματικά η Ελλάδα δημοκρατία, έπρεπε ο πρωθυπουργος σήμερα να είναι υπόδικος. Ναι, όπως το ακούτε.Είπε: είμαστε έτοιμοι να εξετάσουμε τη βασική μας διαφορά που δεν είναι άλλη από την οριοθέτηση των θαλασσίων ζωνών στο Αιγαίο και στην Ανατολική Μεσόγειο, πάντα με γνώμονα το διεθνές δίκαιο. Είμαστε όμως πάντα απρόθυμοι να ανεχτούμε οποιαδήποτε αμφισβήτηση των κυριαρχικών μας δικαιωμάτων. Δηλαδή δεχόμαστε συζήτηση για την εθνική κυριαρχία που είναι τα χωρικά μας ύδατα, τα οποία συμπεριλαμβάνονται στις θαλάσσιες ζώνες, αλλά όχι αμφισβήτηση κυριαρχικών δικαιωμάτων. Αυτό είναι ωμή παραδοχή του πρωθυπουργού ότι αμφισβητεί και ο ίδιος τα σύνορα της Ελλάδος. Πραγματικά, αν υπήρχε ένα συνταγματικό δικαστήριο, αν υπήρχε δικαιοσύνη, ο πρωθυπουργός σήμερα είναι υπόδικος για αυτό που είπε. Ανοίγει κερκόπορτες. και βέβαια και ο ίδιος ο πρωθυπουργός, αλλά και τα υπόλοιπα κόμματα που σιωπούν. δεν μιλάει κανένας. Αυτό είναι πολύ περίεργο και πρέπει να το δούμε ιδιαίτερα προσεκτικά.

Ήθελα απλά να πω και θα το κάνω γιατί είμαι υπέρ του πρωτογενούς τομέα, εντονότατα. Πήγα στη λαϊκή του Ηρακλείου. Εμείς δεν πηγαίνουμε, δεν κάνουμε πρωινό και συγκεντρώσεις όπως κάνουν οι άλλοι μαζέματα στους δικούς κλακαδόρους. Χειροκροτητές σου λέω εγώ επί μισθώ γιατί έχουν μετακλητούς, έχουν διορισμένους. Χιλιάδες άνθρωποι ζουν και λειτουργούν στην Ελλάδα και χειροκροτούν τον κάθε ηγέτη κόμματος εξουσίας. Αλλά πήγαμε στη λαϊκή και είδα ότι στη λαϊκή στην Κρήτη υπήρχαν πατάτες Αιγύπτου. Την ίδια στιγμή στο νομό Σερρών στις αποθήκες υπάρχουν τεράστιες ποσότητες πατάτας από το νομό Σερρών και από τη δράμα. Ανεξέλεγκτες εισαγωγές από Αίγυπτο και Τουρκία γεμίζουν τις ελληνικές λαϊκές με προϊόντα εισαγόμενα. Το εχουμε πει Χιλιες ΦΟΡΕΣ. πρεπει να στηριχθεί η τοπική οικονομία. πρέπει τα κρητικα ξενοδοχεια που κρητικά προΐοντα μέσα να μην έχουν αιγυπτιακά. Η λαϊκή μας δεν έχει ελληνικά προϊόντα μέσα για να κινηθεί η οικονομία δεν μπορούμε να πάμε πουθενά έτσι. Η πρότασή μας βέβαια η συγκεκριμένη. στα ξενοδοχεία της Κρήτης, όσα ξενοδοχεία βάζουν ελληνικά προΐοντα μέσα, ντόπια, κρητικά θα έχουν χαμηλότερη φορολόγηση. Μηδενική. Έτσι κερδίζεις, τι; Aρχίζεις και παράγεις προΐόντα αγροτικού τομέως, ακόμη και μέλι και ψάρια, τα οποία τρώνε οι τουρίστες και δημιουργείς υπεραξία για του χρόνου. 

Δυστυχώς, οι άνθρωποι που κυβερνούν την Ελλάδα δεν γνωρίζουν τα αυτονόητα, δεν γνωρίζουν τι σημαίνει οικονομία και οι ίδιοι εν πάση περιπτώσει νέα δημοκρατία, ΠΑΣΟΚ και ΣΥΡΙΖΑ είναι υπεύθυνοι για την πτώχευση των Ελλήνων. Είναι υπεύθυνοι για τη δυστυχία των Ελλήνων. Είναι υπεύθυνοι για όλα αυτά τα δεινά που επέφερε η κυβέρνηση των 3 κομμάτων στη χώρα και είμαι βέβαιος παρά τις όποιες μικροδιαφορές διαθέτουν και έχουν μεταξύ τους ότι θα σε κυβερνήσουν. Βλέπετε ότι ΣΥΡΙΖΑ, νέα Δημοκρατία και ΠΑΣΟΚ δεν διαφωνούν για τα μείζονα ζητήματα. Διαφωνούν για τα μικρά. κάνουν μικρές προσέγγισεις στα μεγάλα θέματα, αποφεύγουν να μιλήσουν για αυτά και μιλούν μόνο για τα μικρά. Τα ασήμαντα κατά την άποψή μας. Γιατί είναι ασήμαντο ένα ζήτημα της πανεπιστημιακής αστυνομίας, προς τη σημαντικότητα της φτώχειας των Ελλήνων, της έλλειψης μισθών σε ρυθμιστών και της έλλειψης καλής διαβίωσης του έλληνα.
