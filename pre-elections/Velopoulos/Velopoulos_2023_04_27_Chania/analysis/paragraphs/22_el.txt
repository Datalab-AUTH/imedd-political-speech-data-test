Κάποιοι από τους πολιτικούς εντός του Κοινοβουλίου και πολλά πρωτοκλασάτα στελέχη δεν παίρνουν μυρωδιά τι γίνεται γύρω τους. Εγώ είμαι μεγαλωμένος σε ένα χωριό. Είμαι περήφανος που είμαι επαρχιώτης. Απο τον Παλαιό Μυλότοπο. Έχω κάνει πολλά χιλιόμετρα στη ζωή μου γιατί δουλεύω από 26 χρονών. Εργάζομαι, έχω εταιρείες. Δεν είμαι σαν τους άλλους. Οπότε επειδή τους πήραμε χαμπάρι και επειδή καταλάβαμε τι έγινε. Τον γόρδιο δεσμό, τον κόψαμε μόνοι μας. Αποστασίες δεν χωρούν όταν επί 4 χρόνια ούρλιαζα και φώναζα ότι δεν θα συγκυβερνήσουμε με κανέναν και τη νέα δημοκρατία. Δεν επιτρέπουμε λοιπόν σε κανέναν να αμαυρώνει τα μέλη που αγαπούν την ελληνικη λυση, τα στελέχη που λατρεύουν την Ελλάδα, να έχει οποιοσδήποτε εξ ημών, είτε με υψηλόν είτε με ήτα, τη διάθεση να λοξοκοιτάζει δεξιά και αριστερά. Όποιος λοξοκοιτάζει, φεύγει από την ελληνική λύση. Τελεία και παύλα.Δεν το συνεχίζουμε απλά επειδή θα ερωτηθώ να σας πω ότι στη ζωή μου έχω μάθει να ρωτάω και να απαντάω με αυτονόητα ζητήματα. Όταν ένα δημοσίευμα σε εμπλέκει, όχι ένα μοναδικό, υπήρχαν πολλά, σε εμπλέκει σε μια αποστασία. Είσαι υποχρεωμένος. Η πρώτη δουλειά που θα κάνεις είναι να κάνεις μήνυση και αγωγή και εξώδικο γιατί εμπλέκεσαι σε αποστασία. Μέχρι και σήμερα δεν υπάρχει τέτοια μήνυση από τους κυρίους που φέρονται να ήταν οι αποστάτες. Άρα λοιπόν εμείς οδεύουμε στην κυβέρνηση καθαροί, διάφανοι, κρυστάλλινοι, χωρίς βαρίδια. Να το ξεκαθαρίσουμε, δεν θα συγκυβερνήσουμε με κανέναν από αυτούς. Τελεία, Παύλα.