Απόψε ας απολαύσουμε τώρα όλοι μαζί την υπέροχη συναυλία που μας έχουν ετοιμάσει οι αγαπημένοι μας καλλιτέχνες για να πάρουμε λίγη παραπάνω δύναμη. Αύριο πλημμυρίζουμε τους δρόμους και τις πλατείες όλης της χώρας, τιμούμε τη μέρα της παγκόσμιας εργατικής τάξης απεργώντας. Διαδηλώνοντας ότι το μέλλον μας δεν είναι η βαρβαρότητα και η εκμετάλλευση, ότι στους εκβιασμούς τους και στον ρεαλισμό της υποταγής, απαντάμε φέρνοντας στο προσκήνιο τις δικές μας σύγχρονες ανάγκες. Ναι, βάζουμε μπροστά τις δικές μας ανάγκες και τις ανάγκες των παιδιών μας. Γι' αυτό, λοιπόν, δυνατό ΚΚΕ, δύναμη για τον λαό. Γιατί εμείς ξέρουμε καλύτερα από τον καθένα ότι: "Τρέλα είναι να εγκαταλείψουμε τα όνειρά μας. Το να αλλάξουμε τον κόσμο, δεν είναι τρέλα, ούτε ουτοπία. Είναι Δικαιοσύνη!" Για αυτό και μόνο ο λαός σώζει τον λαό στον δρόμο της ανατροπής, με πολύ πιο δυνατό ΚΚΕ!».