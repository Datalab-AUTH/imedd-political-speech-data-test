Γιατί επίσης παραπέρα η σταθερότητα στην περιοχή μας συνολικά και στο Αιγαίο ειδικά απαιτεί επώδυνες συμφωνίες και τη σταθερή εμπλοκή σε νέους κινδύνους για το λαό μας. Και μιας μιλάμε και μιλάμε για το Αιγαίο; Το αποτέλεσμα των εκλογών στην Τουρκία δεν οδηγεί σε αλλαγή στρατηγικής κατεύθυνσης και πολιτικής, γιατί τα προγράμματα των 2 εκεί μονομάχων του Ερντογάν και της συμμαχίας, με επικεφαλής τον Κιλιντζάρογλου, είναι στην υπηρεσία και εκεί του μεγάλου κεφαλαίου των τουρκικών μονοπωλίων κατά της εργατικής τάξης και του λαού της Τουρκίας, που αντιμετωπίζουν και εκεί πάρα πολλά και οξυμένα προβλήματα. Μην έχει κανείς καμιά αμφιβολία. Η νέα Προεδρία στην Τουρκία μετά τις 28 Μαίου, που είναι ο δεύτερος γύρος, θα συνεχίσει την πορεία μέσα στο ΝΑΤΟ και θα επιχειρεί να ισορροπεί ανάμεσα στις Ηνωμένες Πολιτείες Αμερικής και τη Ρωσία. Θα εκπληρώνει το δικό της ρόλο στους ιμπεριαλιστικούς ανταγωνισμούς. Βασικό στοιχείο της εξωτερικής πολιτικής θα παραμένει ο στόχος της γεωπολιτικής αναβάθμισης και η προώθηση των συμφερόντων της τουρκικής άρχουσας τάξης σε ανταγωνισμό με την ελληνική, στο γνωστό δηλαδή δρόμο της αμφισβήτησης της κυριαρχίας και των κυριαρχικών δικαιωμάτων των ελληνικών νησιών. Και όλα αυτά με κατεύθυνση εφ όλης της ύλης διαπραγματεύσεις. Για τη συνεκμετάλλευση του Αιγαίου με την παρέμβαση των ΗΠΑ του ΝΑΤΟ, της Ευρωπαϊκής Ένωσης. Γι αυτό και ο λαός μας πρέπει να επαγρυπνεί. Σ αυτούς τους κινδύνους που φουντώνουν και για τα Βαλκάνια που ακόμα βράζουν, συνέβαλε και η Νατοϊκή Συμφωνία των Πρεσπών του ΣΥΡΙΖΑ, γι αυτό και έχει μετατραπεί όλη η πόλη της Θεσσαλονίκης τις τελευταίες μέρες σε ένα σταθερό ορμητήριο απ άκρη σ άκρη για τα Αμερικανονατοϊκά στρατεύματα. Από το λιμάνι μέχρι το αεροδρόμιο και όλα τα στρατόπεδα της πόλης έχουν υπολογίσει, όμως χωρίς τον ξενοδόχο ξέρει καλά ο λαός της Θεσσαλονίκης να τους στέλνει είτε στη λαχαναγορά είτε και στη θάλασσα αν χρειαστεί. Όπως παλικαρίσια έκανε πέρσι στο λιμάνι.