Γιατί σήμερα υπάρχουν όλες εκείνες οι δυνατότητες που στα χέρια μιας άλλης διακυβέρνησης μιας άλλης εξουσίας μπορούν να αξιοποιηθούν για να εξασφαλίζεται μόνιμη σταθερή δουλειά με αξιοπρεπείς συνθήκες εργασίας, με μισθό που θα καλύπτει τις σύγχρονες κοινωνικές ανάγκες; Μια εξουσία στην οποία δημιουργούνται ευθύνες, σύγχρονες λαϊκές κατοικίες για όλους, χωρίς τα κοράκια των τραπεζών πάνω από το κεφάλι μας και τον κίνδυνο να ξεσπιτωθεί ο λαός. Παρέχονται σύγχρονες φθηνές ασφαλείς μαζικές μεταφορές για όλο το λαό με σύγχρονο συγκοινωνιακό δίκτυο και στα μεγάλα αστικά κέντρα και όχι να κινδυνεύει ο λαός ακόμα και σε πόλεις όπως η Θεσσαλονίκη, που το δικαίωμα στη μετακίνηση έχει γίνει πλέον κρύο ανέκδοτο ανάμεσα στο μέτρο που δεν ξέρεις πότε θα λειτουργήσει. Και στα λεωφορεία του ΟΑΣΘ που για να τα βγάλουν πέρα ξεζουμίζουν το προσωπικό και κυκλοφορούν με επικίνδυνα για το λαό οχήματα. Μια εξουσία στην οποία κατοχυρώνεται το καθολικό δικαίωμα στη δημόσια δωρεάν παιδεία, στην προσχολική αγωγή για στήριξη ειδικά των νέων γονιών των ζευγαριών που ζουν διαρκώς μέσα στην ανασφάλεια και οδηγείται σε αποψίλωση, ακόμα και ο πληθυσμός της χώρας. Αντίστοιχα, μια εξουσία που θα διασφαλίζει το δικαίωμα σε δωρεάν υγεία με αναβάθμιση των υπαρχουσών υποδομών των νοσοκομείων, με ένα ολοκληρωμένο σύστημα πρωτοβάθμιας υγείας που δεν θα εξαρτάται από τα κάθε φορά κεφια των χορηγών και των ευεργετών. Όπως έγινε και εδώ στη Θεσσαλονίκη που παγώνει η κατασκευή του παιδιατρικού νοσοκομείου που τόσο χρειάζεται η πόλη, γιατί αποσύρθηκε ο χορηγός. Δημιουργώντας πόλεις σύγχρονες ανθρώπινες, γεμάτες, πράσινο και ανοιχτούς χώρους αναψυχής, πολιτισμού και άθλησης, όχι πόλεις κλουβιά, όπως είναι σε διάφορες συνοικίες, η πόλη της Θεσσαλονίκης, η οποία βρίσκεται στις τελευταίες θέσεις πανευρωπαϊκά, στο εμβαδόν πρασίνου ανά κάτοικο μόλις 2,7 τετραγωνικά μέτρα πρασίνου ανά κάτοικο, αλλά ακόμα και αυτή οι μοναδικοί χώροι που υπάρχουν να μην συντηρούνται να μην φροντίζονται, να μην εξασφαλίζεται το απαραίτητο προσωπικό όπως η νέα παραλία που είμαστε σήμερα. Μια λαϊκή διακυβέρνηση λοιπόν, όπου εξασφαλίζεται στην πράξη η ισοτιμία ανάμεσα στα 2 φύλα, οι δομές και οι μηχανισμοί εκείνοι που θα προστατεύουν τα θύματα της ενδοοικογενειακής βίας και ειδικά τα παιδιά που θα διαμορφώνεται κυρίως το κοινωνικό πλαίσιο που είναι αναγκαίο ώστε να μπει ένα τέρμα για όλες εκείνες τις αιτίες. Που δημιουργούν ένα ατέρμονο φαύλο κύκλο περιστατικών σήψης και δυσωδίας. Γιατί το ΚΚΕ δεν αντιμετωπίζει αυτό το ζήτημα ευκαιριακά, ούτε μόνο προεκλογικά ξέρει ότι η γυναικεία ανισοτιμία έχει πολύ μεγάλη απόσταση από αυτό που φαντάζονται κάποιοι από το να είναι δηλαδή περισσότερες ή λιγότερες οι γυναίκες ceo, διευθύνοντες σύμβουλοι, αυτό που λένε οι ηγέτιδες των G 7, όπως λέει το προεκλογικό σποτ του μέρα 25. 