Υπάρχει ένας λαός πλέον πολύ πιο έμπειρος που έφαγε με το κουτάλι, τις ψεύτικες ελπίδες είναι πλέον πλατιά γνωστό φιλολαϊκή διαχείριση ενός απάνθρωπου βάρβαρου Συστήματος δεν μπορεί να υπάρξει. Το απέδειξε η ίδια η ιστορία τέτοιων κυβερνήσεων το απέδειξε το αποτέλεσμα της πρόσφατης διακυβέρνησης του ΣΥΡΙΖΑ που αφού από την πολύ πρόοδο συνεργάστηκε με τους ακροδεξιούς ΑΝΕΛ, στη συνέχεια έφερε στο λαό το τρίτο και χειρότερο μνημόνιο και ξαναγυρίζουν πάλι στον τόπο του εγκλήματος. Γιατί υποψήφιος τους εδώ στη Θεσσαλονίκη δήλωσε ότι δεν είναι απίθανο να συνεργαστούν ο Τσίπρας με τον Βελόπουλο, όπως συνεργάστηκαν πριν με τον Καμμένο. Το αποδεικνύουν επίσης οι δήθεν προοδευτικές κυβερνήσεις σε όλη την Ευρώπη που έχουν και για παράδειγμα τρομάρα τους.Εκτός και αν θεωρούν προοδευτικό να κρατάς τους μισθούς στα επίπεδα του 2011. Να τσακίζεις το λαό στη φορολογία, να απαλλάσσεις την ίδια ώρα τους εφοπλιστές να χτυπάς το δικαίωμα στην απεργία, να κυνηγάς τα αντιλαϊκά προαπαιτούμενα της Ευρωπαϊκής Ένωσης, να κάνεις επικύψεις στα αμερικανονατοϊκά γεράκια και τόσα άλλα. Και μετά τους ενοχλεί που τους λέμε ότι η πρόοδός τους είναι κάλπικη, είναι μούφα. Τώρα ήρθε η ώρα το συμπέρασμα ότι το ΚΚΕ είχε δίκιο που δεν βρώμισε τα χέρια του μέσα σε μια αντιλαϊκή κυβέρνηση, να μετατραπεί από όλους και όλες σε κοινή πορεία και σε ψήφο στο ΚΚΕ. 