Φίλες και φίλοι συντρόφισσες και σύντροφοι. Το ΚΚΕ ξεσκέπασε από την πρώτη στιγμή την προσπάθεια εκβιασμού του λαού με τα διλήμματα περί σταθερότητας. Είπαμε αμέσως στο λαό την αλήθεια. Η δική τους σταθερότητα προϋποθέτει τη συνεχή αστάθεια στις δικές μας ζωές, γιατί η σταθερή ανάπτυξη απαιτεί και σταθερό τσεκούρωμα Εργατικών και λαϊκών δικαιωμάτων κατ αυτούς. Γι αυτό και οι εργαζόμενοι ενώ ακούν για ανάπτυξη, βλέπουν να δουλεύουν όλο και πιο πολύ και να πληρώνονται όλο για πιο λίγες ώρες, γιατί η σταθερή άνοδος σε κέρδη απαιτεί σταθερή καθήλωση μισθών για αυτούς. Έτσι χτίζονται άλλωστε τα κέρδη τους. Έχει τον τρόπο άλλωστε αυτό το σύστημα να καταβροχθίζει ακόμα και τις μικρές, τις πενιχρές αυξήσεις που δίνει. Γι αυτό και ο μέσος μισθός είναι μειωμένος κατά 25% από το 2011 για να μην συζητήσουμε για το διαβόητο τουριστικό θαύμα και τους μισθούς των νέων παιδιών που ετοιμάζονται εδώ στην περιοχή, να πάνε σε επιχειρήσεις κάτεργα στη Χαλκιδική και αλλού. Γιατί το σταθερό τους περιβάλλον για επενδύσεις απαιτεί τσάκισμα της οργάνωσης των εργαζομένων. Της απεργίας, περιορισμό της δράσης των συνδικάτων των διεκδικήσεων γιατί οι σταθερές προοπτικές τους για νέα πεδία κερδοφορίας προϋποθέτουν να μετατρέπονται σταθερά η υγεία, η παιδεία αλλά και το νερό, η ενέργεια και τόσα άλλα σε πανάκριβα εμπορεύματα. Έτσι έγινε και στη Θεσσαλονίκη με την Ε Υ Α θ με κοινή υπογραφή Νέας Δημοκρατίας ΣΥΡΙΖΑ ΠΑΣΟΚ πήραν την απάντησή τους όμως από χιλιάδες λαού σε μια συγκλονιστική συναυλία διαδήλωση εδώ. 