Τώρα λοιπόν, δυνατό ΚΚΕ. Για να μπορέσουμε να δώσουμε αυτές τις μάχες από καλύτερες θέσεις. Να τους εμποδίσουμε να αποσπάσουμε νίκες, να ανοίξουμε επιτέλους το δρόμο για ριζικές αλλαγές που όλοι λαχταρούμε. Γιατί τώρα ξέρουμε καλύτερα από ποτέ. Ότι μόνο ο λαός σώζει το λαό όταν μπαίνει στο δρόμο της σύγκρουσης, στο δρόμο της ανατροπής. Το αποδείξαμε στην πανδημία και στους μεγάλους αγώνες. Για να σωθούν ανθρώπινες ζωές, για να στηριχτούν τα νοσοκομεία και το προσωπικό τους. Το αποδείξαμε στις πυρκαγιές, στις πλημμύρες, σε σεισμούς, στους μεγάλους εργατικούς αγώνες, όπως στην COSCO, στις ταχυμεταφορές e-food, στους ηρωικούς εργάτες της Μαλαματίνας που δεν λύγισαν με τη στήριξη όλου του λαού. Και τόσους άλλους αγώνες σε όλη τη χώρα. Τώρα αυτό το σύνθημα αποκτά νέο περιεχόμενο. Ο λαός να στηρίξει μαζικά το κόμμα του, το ΚΚΕ.