Φίλες και φίλοι συντρόφισσες και σύντροφοι. Είμαι πάρα πολύ χαρούμενος που βρίσκομαι για μια ακόμα φορά. Εδώ στον τόπο μου στην πρωτεύουσα της Φθιώτιδας στη Λαμία. Από δω από τη Στερεά από τη Ρούμελη μεταφέρουμε σε κάθε γωνιά της Ελλάδας το κάλεσμα για την ενίσχυση του ΚΚΕ στις εκλογές. Για να ναι πιο δυνατός ο λαός μας την επόμενη μέρα. Ναι, μπορούμε να τα καταφέρουμε, να νιώθουμε περήφανοι το βράδυ των εκλογών. Γι αυτό μόνο με ένα τρόπο μπορεί να συμβεί με την αποφασιστική ενίσχυση του ΚΚΕ. 

Είναι αλήθεια πώς εδώ στη Φθιώτιδα βρεθήκαμε ξανά και ξανά με τους μαζικούς φορείς του νομού του λαού, της Φθιώτιδας, με τα σωματεία, των εργαζομένων της ΛΑΡΚΟ, τους αυτοαπασχολούμενους επαγγελματίες, με τους συλλόγους των αγροτών, με τους υγειονομικούς, με τις επιτροπές των πλημμυροπαθών. Ακούσαμε και κάναμε γνωστά σε όλη τη χώρα, τα προβλήματά τους, τα αιτήματα και τις διεκδικήσεις τους. Δεσμευτήκαμε να παλέψουμε με όλες μας τις δυνάμεις για αυτά και μέσα και έξω από τη Βουλή και από την επόμενη Βουλή. Συζητήσαμε για παράδειγμα με τους αντιπροσώπους των επαγγελματιών της Λαμίας, των πολύ μικρών επιχειρήσεων της πόλης για τα προβλήματα που αντιμετωπίζουν, για τις επιπτώσεις της ακρίβειας στην ενέργεια, στις πρώτες ύλες, για τα χρέη που συσσωρεύονται ξανά. Αλλά και για την κατάσταση που αντιμετωπίζει μια μικρή επιχείρηση, όταν ο βασικός τροφοδότης της, η λαϊκή οικογένεια, καλείται μέρα με τη μέρα να κόψει ακόμα και απο τα βασικά για να τα βγάλει πέρα. 

Τους ενημερώσαμε για τις πρόσφατες πρωτοβουλίες που πήραμε στη Βουλή, την κατάθεση μιας σειράς τροπολογιών για την κατάργηση του ΦΠΑ στα είδη πλατιάς λαϊκής κατανάλωσης, την κατάργηση του ενιαίου φόρου κατανάλωσης και του ΦΠΑ στην ενέργεια, την απόδοση της δέκατης τρίτης και δέκατης τέταρτης σύνταξης, αλλά και για το πάγωμα των ασφαλιστικών εισφορών των ελευθέρων επαγγελματιών για το 2023, προτάσεις καθόλα άμεσες, ρεαλιστικές που όμως τόσο η κυβέρνηση της Νέας Δημοκρατίας αρνήθηκε να τις υλοποιήσει, όσο και τα κόμματα της αντιπολίτευσης, ο ΣΥΡΙΖΑ, το ΠΑΣΟΚ που στην κυριολεξία κατάπιαν τη γλώσσα τους μέσα στη Βουλή δεν μας εκπλήσσουν ίδια ήταν η στάση τους και όλο το προηγούμενο διάστημα στην κατάθεση αντίστοιχης πρότασης νόμου για την επανένταξη των ΕΒΕ στο αφορολόγητο και τη διαγραφή χρεών προς την εφορία και τις τράπεζες που απέρριψαν, τόσο η κυβέρνηση της Νέας Δημοκρατίας όσο και η κυβέρνηση του ΣΥΡΙΖΑ πριν από αυτή. Αυτοί είναι οι θιασώτες της επιχειρηματικότητας. Της ανταγωνιστικότητας, ανεξαρτήτως ιδεολογικών χρωματισμών και επιμέρους διαφορών. Πολλά στους λίγους και λίγα στους πολλούς που καλούνται να πληρώσουν για μια ακόμα φορά το μάρμαρο αυτής της καπιταλιστικής ανάπτυξης γι αυτό. Και η συμπόρευση με το ΚΚΕ για τη μεγάλη λαϊκή πλειοψηφία των επαγγελματιών είναι σήμερα επιβεβλημένη περισσότερο από ποτέ. 

Παρουσιάσαμε επίσης εδώ στη Φθιώτιδα τις προτάσεις μας για την αξιοποίηση του πλούτου που έχει η περιοχή μας, όπως είναι οι ιαματικές πηγές στα Καμένα Βούρλα, αλλού προς όφελος του λαού της Φθιώτιδας. Στα χωριά του νομού στην Ομβριακή, σε άλλα χωριά του Δομοκού μας βρει μας βρήκε σε περιοδεία η τυπική έναρξη αυτής της προεκλογικής περιόδου. Από δω από τη Λαμία μαζί με το δικό μας κόσμο μπαίνουμε σήμερα στην τελική ευθεία. Στην τελευταία εβδομάδα αυτής της μεγάλης μάχης. Μπορούμε να το πούμε; Κανένα άλλο, δεν έδειξε το ενδιαφέρον που έδειξε το Κομμουνιστικό, Ελλάδας για τη Φθιώτιδα και τον λαό της σε αυτή, ειδικά την προεκλογική περίοδο. Αυτό το ενδιαφέρον μας συμβολίζει και η δική μου υποψηφιότητα ως επικεφαλής του ψηφοδελτίου του ΚΚΕ στο νομό μας. Μπορούμε σήμερα να επαναλάβουμε με πολύ μεγαλύτερη σιγουριά αυτό που είπαμε πριν αρκετούς μήνες ότι το ΚΚΕ δικαιούται να ενισχυθεί σημαντικά, να έχει τον έναν από τους 4 βουλευτές στο νομό Φθιώτιδας. Για να συνεχίσουμε μαζί όλοι τον αγώνα για το καλό του τόπου μας, της πατρίδας μας, με μεγαλύτερες, περισσότερες δυνάμεις και όλα τα μηνύματα λένε ότι αυτό θα συμβεί και στη Φθιώτιδα και σε όλη τη χώρα.

Γιατί ο λαός μας έχει συσσωρεύσει πλέον αρκετή πείρα για να μπορεί να διακρίνει ποιο είναι το πραγματικό του συμφέρον. Ποιος είναι μαζί του και ποιοι είναι απέναντι. Ποιος θα κάνει και μετεκλογικά αυτά που λέει προεκλογικά. Ποιος θα βρεθεί στο πλάι του όταν σβήσουν τα φώτα και κλειστούν στα συρτάρια τα διάφορα ιλουστρασιόν, κοστολογημένα ια κοστολογεί τα προγράμματα των κομμάτων που κυβέρνησαν ως τώρα και μας έφεραν στη σημερινή απαράδεκτη κατάσταση. Ποιος έχει πρόγραμμα και πρόταση για τις ριζικές αλλαγές που έχουμε ανάγκη για να ζήσουμε εμείς και τα παιδιά μας όπως μας αξίζει και μπορούμε τον εικοστό πρώτο αιώνα.
Αυτό φαίνεται ακόμα και από τις δικές τους δημοσκοπήσεις και δεν μιλάω τόσο για την άνοδο του ΚΚΕ στην πρόθεση ψήφου που παρατηρούν πλέον τώρα όλοι τους. Υπάρχουν και άλλα ενδιαφέροντα ευρήματα, όπως για παράδειγμα ότι το ΚΚΕ είναι το πιο αξιόπιστο, ή ότι συγκεντρώνει τις συντριπτικά περισσότερες θετικές ψήφους από άλλα από όλα τα κόμματα σε αυτό το ζήτημα. Με απλά λόγια, αυτός που σκέφτεται να ψηφίσει το Κομμουνιστικό Κόμμα Ελλάδας το θεωρεί την καλύτερη επιλογή για το λαό και τη χώρα, ενώ όσοι σκέφτονται να ψηφίσουν τα άλλα κόμματα το κάνουν με μισή καρδιά με τη γνωστή δοκιμασμένη και πλήρως αποτυχημένη λογική του δήθεν κάποιου μικρότερου κακού. Πρέπει να τελειώνουμε όμως με το μικρότερο και το μεγαλύτερο κακό φτάνει πια με τη Νέα δημοκρατία, τον ΣΥΡΙΖΑ, το ΠΑΣΟΚ και όλα τα κακά της μοίρας τους. Ας επιλέξουμε αυτή τη φορά το μεγαλύτερο καλό. Ας πάμε στην κάλπη μαζικά, αποφασιστικά με το ψηφοδέλτιο του ΚΚΕ. 

Φίλες και φίλοι συντρόφισσες και σύντροφοι, πιστεύουμε ότι πίσω από τις προεκλογικές κοκορομαχίες των κομμάτων που διεκδικούν τον πρώτο ή ακόμα και το δεύτερο ρόλο στην αυριανή αντιλαϊκή κυβέρνηση, αναδείχθηκε πιο καθαρά τις τελευταίες εβδομάδες αυτό που λέει το ΚΚΕ ότι τα άλλα κόμματα μοιράζονται κοινό πρόγραμμα στα βασικά, στα μεγάλα ζητήματα που θα καθορίσουν τις ζωές μας μετά την 21 Μαϊου και για τα επόμενα χρόνια. Το ομολογούν όλο και πιο συχνά τα ίδια τους τα στελέχη που λένε ότι οι διαφορές τους δεν είναι και τόσο μεγάλες όσο παρουσιάζονται. Χάσαμε πλέον το λογαριασμό από τις σχετικές δηλώσεις που αφήνουν ανοιχτό ακόμα και το ενδεχόμενο συγκυβέρνησης Νέας δημοκρατίας ΣΥΡΙΖΑ αν αυτό απαιτηθεί, μην έχετε καμιά αμφιβολία ότι αυτές οι δηλώσεις δεν γίνονται ερήμην των στελεχών τους των ηγεσιών τους. Πολιτικό μασάζ και προετοιμασία του εδάφους λέγεται αυτό για αργότερα και αν αυτά λέγονται προεκλογικά, φανταστείτε τι έχει να γίνει μετεκλογικά. Το ομολογούν οι ξένες πρεσβείες, οι διάφοροι επενδυτικοί οίκοι, ο ίδιος ο διοικητής της Τράπεζας της Ελλάδας, όλοι αυτοί με μια φωνή λένε ότι δεν ανησυχούν για το ποια ακριβώς θα είναι η σύνθεση της επόμενης κυβέρνησης, αφού όποιος και νάναι λένε τη δουλειά τους θα την κάνει. 

Όπως αποκάλυψε ο ριζοσπάστης από τα αντιλαϊκά προαπαιτούμενα του Ταμείου Ανάκαμψης της Ευρωπαϊκής Ένωσης, στο οποίο πίνουν νερό και οι Νέα δημοκρατία και ο ΣΥΡΙΖΑ και το ΠΑΣΟΚ και το Μέρα 25, η κυβέρνηση της Νέας Δημοκρατίας νομοθέτησε πάνω από τα 200 τέτοια προαπαιτούμενα, ενώ μέχρι το 2025 πρέπει να νομοθετηθούν άλλα 350 και αυτά θα νομοθετηθούν. Όποιος από αυτούς και αν βρίσκεται στη διακυβέρνηση. 

Τα αποτελέσματα αυτής της πολιτικής τα βλέπουμε ήδη. 10,4 δισεκατομμύρια ευρώ ήταν το 2022 τα καθαρά κέρδη μόνο 150 επιχειρηματικών ομίλων αυτών που είναι εισηγμένοι, δηλαδή στο χρηματιστήριο, σημειώνοντας αύξηση 303% σε σχέση με την προηγούμενη χρονιά. Την ίδια περίοδο όμως ο πραγματικός μισθός μειώθηκε κατά 7,4%, σύμφωνα με τον ΟΟΣΑ, ενώ παραμένουν σε ισχύ οι αντεργατικοί νόμοι που έχουν ψηφίσει όλοι τους τα τελευταία 15 χρόνια. Και ο πληθωρισμός κυρίως στα τρόφιμα συνεχίζει να κατατρώει το λαϊκό εισόδημα. Είναι λάθος τα στοιχεία του ΟΟΣΑ είπε ο κύριος Μητσοτάκης προχθές στον Πορτοσάλτε στο ΣΚΑΙ, για δες κάτι πράγματα τώρα δεν του αρέσει ο ΟΟΣΑ που κάθε λίγο και λιγάκι μας διαφημίζει ο κύριος Μητσοτάκης, τις εργαλειοθήκες του ΟΟΣΑ σε λίγο θα μας πει να αποδεσμευτούμε κιόλας λες και περιμένανε τον ΟΟΣΑ οι λαϊκές οικογένειες για να μάθουν ότι μπαίνουν στο σούπερ μάρκετ και τους πιάνει η καρδιά τους.

Και τι άλλο είπε; Ότι τα στοιχεία της ΕΛΣΤΑΤ για τη φτώχεια δικαιώνουν απόλυτα την πολιτική τους. Τι λένε αυτά τα στοιχεία ότι 1 στα 4 νοικοκυριά φλερτάρει καθημερινά με τη φτώχεια και μιλάμε για στατιστική φτώχεια και όχι την πραγματική που κάτω από το όριο της επιβιώνει η συντριπτική πλειοψηφία του λαού μας; Μιλάμε δηλαδή για τετραμελή νοικοκυριά με εισόδημα κάτω από 1000 ευρώ το μήνα. Αυτή είναι η περίφημη δικαίωση της πολιτικής τους, αλλά αυτοί είστε τους απαντάμε. Και αυτή είναι η πολιτική σας. Γι αυτό θα πάρετε και την απάντηση που σας αξίζει. Από το λαό μας την ερχόμενη την επόμενη Κυριακή, όπως πήρατε ήδη απαντήσει από τη νεολαία, που νομίζατε ότι θα την κοροϊδέψετε με κάτι ψιλο χαρτζιλίκια. Στις φοιτητικές εκλογές που έγιναν προχθές, ανέδειξαν ξανά πρώτη δύναμη την παράταξη της ΚΝΕ, την Πανσπουδαστική. 

Φίλες και φίλοι. Συντρόφισσες και σύντροφοι είδαμε ότι τη Δευτέρα επισκέφθηκε την πόλη μας και ο κύριος Τσίπρας. Μίλησε μάλιστα εδώ δίπλα από κάτω στην Πλατεία Λαού, στο άγαλμα του Άρη. Πάλι καλά που δεν έπεσε να τον πλακώσει. Βέβαια, η αλήθεια είναι ότι μια μανία με τα αγάλματα την έχει ο ΣΥΡΙΖΑ. Το είδαμε και όταν ήταν κυβέρνηση που ξυλοφόρτωνε τους φοιτητές, οι οποίοι διαδήλωναν στο άγαλμα του μακελάρη των λαών του Τρούμαν στην Αθήνα. Δεν ήθελαν, λέει να δημιουργηθεί διπλωματικό επεισόδιο με τις ΗΠΑ για αυτό τους ξυλοφόρτωναν. Αλλά έτσι είναι προεκλογικά με το άγαλμα του Βελουχιώτη και μετεκλογικά με το άγαλμα του Τρούμαν.  Αλλά αυτοί είστε λέμε και σε αυτούς. 

Τη μεγάλη ανακοίνωση την έκανε όμως την επόμενη μέρα ο κύριος Τσίπρας που μίλησε στον Πειραιά. Εκεί παρουσίασε την πράξη νομοθετικού περιεχομένου που έχει, λέει έτοιμη να καταθέσει με το που θα γίνει η κυβέρνηση. 3 άρθρα περιλαμβάνει αυτή όχι ένα άρθρο αυτή τη φορά για να μη θυμάται και ο λαός τις προηγούμενες απάτες του. Εκεί λοιπόν μιλάει για ακύρωση όλων των πλειστηριασμών πρώτης κατοικίας. Πριν από λίγο καιρό, όμως στη Βουλή δεν στήριξε την τροπολογία του κ κ. Ε που πρόβλεπε ακριβώς αυτό. Πώς εξηγείται η αντίφαση; Εξηγείται γιατί αυτό το άρθρο έχει και συνέχεια που γράφει κατά ΣΥΡΙΖΑ, μέχρι να νομοθετηθεί το σχέδιο που έχουμε παρουσιάσει για τα κόκκινα δάνεια. Αυτό όμως για το οποίο ο ίδιος υπερηφανεύεται εξασφαλίζει τρελά κέρδη της τάξης του 30% στα κοράκια, εγγυημένα μάλιστα με τα λεφτά των φορολογούμενων και το οποίο φυσικά προβλέπει κανονικότατα πλειστηριασμούς πρώτης κατοικίας για όσους δεν μπορέσουν να ανταπεξέλθουν, όπως γίνεται σε κάθε ευνομούμενη χώρα που λέει και ο κύριος Τσίπρας. 

Μιλάει επίσης για μείωση του ΦΠΑ στα τρόφιμα, αφού πρώτα απέρριψε την τροπολογία του ΚΚΕ για κατάργηση του ΦΠΑ σε όλα τα είδη λαό κι πλατιάς λαϊκής κατανάλωσης. Μιλά και για μείωση του ειδικού φόρου κατανάλωσης στα επίπεδα που επιτρέπει η Ευρωπαϊκή Ένωση μην τυχόν και πάει κόντρα στις οδηγίες και του τραβήξουν το αυτάκι. Άλλωστε μόλις τον περασμένο Ιούλιο η νέα δημοκρατία ως ΣΥΡΙΖΑ, το ΠΑΣΟΚ ψήφισαν από κοινού στο Ευρωκοινοβούλιο τη μονιμοποίηση του ειδικού φόρου κατανάλωσης στην ενέργεια, ενός άδικου φόρου που πρέπει να παλέψουμε και να επιβάλουμε να καταργηθεί εδώ και τώρα και για αυτό χρειάζεται να είναι πολύ πιο δυνατό το ΚΚΕ την επόμενη μέρα.

Ο κύριος Τσίπρας και τα στελέχη του ΣΥΡΙΖΑ αναφέρονται συνεχώς στο ΚΚΕ και λένε ότι μετά τις εκλογές θα πρέπει το ΚΚΕ να αναλάβει την ευθύνη. Για το αν προτιμάμε κυβέρνηση ΣΥΡΙΖΑ με το ΠΑΣΟΚ ή θα ανοίξουμε το δρόμο στο Μητσοτάκη. Πολλές φορές θα μας έχετε ακούσει να απαντάμε ότι δεν βρισκόμαστε στο 2012 ή στο 2015. Όντως πέρασαν 11 ολόκληρα χρόνια από εκείνες τις εκλογές του Μαίου του 2012, που εν μέσω βαθιάς οικονομικής καπιταλιστικής κρίσης έφεραν μεγάλες ανακατατάξεις στο αστικό πολιτικό σύστημα, στον συσχετισμό των κομμάτων. Τότε καταποντίστηκαν η νέα δημοκρατία και το ΠΑΣΟΚ και ενισχύθηκαν άλλα κόμματα, ανάμεσά τους και ο ΣΥΡΙΖΑ. Τι άρχισε να λέει τότε ο ΣΥΡΙΖΑ ενόψει των επόμενων εκλογών έλεγε Θα συνεργαστούμε μόνο με το ΚΚΕ για να κάνουμε την κυβέρνηση της Αριστεράς να δικαιώσουμε τους αγώνες του ΕΑΜ και του ΕΛΑΣ, να καταργήσουμε τα μνημόνια, να επαναφέρουμε τα εργασιακά δικαιώματα μέχρι και το ότι θα ανοίξουν το δρόμο για τον σοσιαλισμό έλεγαν ανάλογα βέβαια με το ακροατήριο. Κατηγορούσαν μάλιστα τό ΚΚΕ ότι δεν συναισθάνεται την ιστορική του ευθύνη ότι προδίδει το λαό και την ιστορία του και άλλα τέτοια ξεδιάντροπα που χάιδευαν όμως κάποια αυτιά τίμιων ανθρώπων, δημοκρατών, αριστερών, αγωνιστών. 

Εμείς ξέραμε φυσικά τι εστί ΣΥΡΙΖΑ. Βλέπαμε όμως και την πολύ γρήγορη μετάλλαξή του. Βλέπαμε τα διαπιστευτήρια που κατέθετε στα διάφορα φόρα του κεφαλαίου, εγχώρια και διεθνή, ξεκαθαρίζοντας τους ότι δεν πρόκειται να πειράξει ούτε τρίχα από τα συμφέροντά τους. Βλέπαμε τους μηχανισμούς, τα στελέχη του παλιού φθαρμένου τότε ΠΑΣΟΚ, που μετακόμιζαν οργανωμένα στον ΣΥΡΙΖΑ. Ξέραμε φυσικά από την ανάλυσή μας και από την ιστορική πείρα ότι καμία κυβέρνηση στο έδαφος αυτού του συστήματος, ανεξάρτητα από τις όποιες προθέσεις, δεν μπορεί να ασκήσει πολιτική που πάει κόντρα στα γενικά συμφέροντα των εκμεταλλευτών του λαού. Αυτά ήταν κυρίως που μας προφύλαξαν από το να πατήσουμε την μπανανόφλουδα. Προειδοποιήσαμε το λαό, μας πήγαμε κόντρα στο ρεύμα εκείνης της περιόδου, χωρίς να υπολογίζουμε το εκλογικό κόστος, λέγοντας μόνο μεγάλες αλήθειες τη μέρα που κέρδιζε τις εκλογές ο ΣΥΡΙΖΑ το Γενάρη του 2015 ο ριζοσπάστης έγραφε στο πρωτοσέλιδό του το μνημόνιο της Νέας Δημοκρατίας φεύγει το μνημόνιο του ΣΥΡΙΖΑ έρχεται. Τη μέρα του δημοψηφίσματος απάτη έγραφε το όχι τους είναι ναι σε νέο μνημόνιο. Ποιος τελικά επαληθεύτηκε; Το γνωρίζουμε πλέον όλοι και όλες πάρα πολύ καλά και βλέπουμε τώρα κάποιους υπουργούς του ΣΥΡΙΖΑ, όπως ο Βαρουφάκης που τότε μας κουνούσαν το δάχτυλο μαζί με τον κύριο Τσίπρα που κάθονταν στα ίδια έδρανα με τους ακροδεξιούς ΑΝΕΛ που συμμετείχαν στην εξαπάτηση να ζητούν την ψήφο του λαού, παριστάνοντας τους άσπιλους και αμόλυντους, αφού παραιτήθηκαν λένε έγκαιρα μετά το δημοψήφισμα. Ε, δεν έχουμε και μνήμη χρυσόψαρου. Τότε πολλοί εργαζόμενοι, βιοπαλαιστές κάτω από την πίεση των προβλημάτων της φτωχοποίησης της ανεργίας κάτω απ τη λαχτάρα, την ίδια για μια αλλαγή έστω για μια ανακούφιση, θέλησαν να κάνουν αυτή τη δοκιμή.
Ο δρόμος που τους πρότεινε ο ΣΥΡΙΖΑ τότε τους φαινόταν πιο άμεσος, πιο ρεαλιστικός από αυτόν που πρότεινε που προτείνει το ΚΚΕ. Κάπως έτσι ο ΣΥΡΙΖΑ πήρε την ψήφο πολλών τίμιων αριστερών, προοδευτικών ανθρώπων αγωνιστών. 

Την κατάληξη την ξέρουμε. Η πολιτική που άσκησαν από το 2015 μέχρι το 2019 ήταν η απόλυτη δικαίωση, όχι φυσικά των αγώνων του ΕΑΜ και του ΕΛΑΣ, αλλά της πολιτικής που είχαν ασκήσει όλα τα προηγούμενα χρόνια οι κυβερνήσεις της Νέας Δημοκρατίας και του ΠΑΣΟΚ. Τους ξέπλυνε σε μεγάλο βαθμό στα μάτια του λαού μας, αφού εμπέδωσε σε ακόμα μεγαλύτερο τμήμα του την άποψη ότι δεν υπάρχει εναλλακτική. Την πιο συντηρητική άποψη δηλαδή που μπορεί να υπάρξει. Τώρα μας λέει ότι αν δεν τον στηρίξουμε, οι δε δείξουμε, έστω αν όχι θα ανοίξουμε το δρόμο στο Μητσοτάκη όμως ήταν η διακυβέρνηση του ΣΥΡΙΖΑ, η διάψευση των ελπίδων του λαού που είχε προηγουμένως εμπορευτεί ο ίδιος με το κιλό, αυτή που άνοιξε τελικά το δρόμο στη νέα δημοκρατία και στον Μητσοτάκη για να επιστρέψει στην κυβέρνηση το 2019. Πάντα αυτοί είναι που ανοίγουν το δρόμο στη συντήρηση στην αντίδραση. 

Από τότε μεσολάβησαν άλλα 4 χρόνια σκληρής, αντιλαϊκής πολιτικής της κυβέρνησης της Νέας Δημοκρατίας, στην οποία επί της ουσίας είχε πάλι συμπαραστάτη τον ΣΥΡΙΖΑ. Ποτέ με τα νομοσχέδια της που υπερψήφισε πάνω από 200 στον αριθμό. Ποτέ με την πλάτη που τις έβαλε σε κρίσιμες για το λαό στιγμές στην πανδημία στο ξέσπασμα του πολέμου του ιμπεριαλιστικού πολέμου, στις φυσικές καταστροφές όπου αποκαλύφθηκε η εγκληματική ανεπάρκεια του αστικού κράτους και στο προδιαγεγραμμένο έγκλημα την τραγωδία στα Τέμπη. 

Τώρα λοιπόν εν έτει 2023 και με όλη αυτή την πείρα που έχει συσσωρεύσει ο λαός μας προεκλογικά ο ΣΥΡΙΖΑ θυμήθηκε τις ευθύνες που έγινε ο ΚΚΕ να τον στηρίξει για να στρογγυλοκαθίσει πάλι στις κυβερνητικές καρέκλες. Μα δεν το κάναμε. Το 2012 και το 2015 πιστεύουν στ αλήθεια ότι υπάρχει περίπτωση να τους κάνουμε τη χάρη τώρα; Να βάλουμε τα χέρια μας για να βγάλουμε τα μάτια μας και να βγάλουμε τα μάτια του λαού μας. Φυσικά και δεν το πιστεύουν αυτό. Ο εκβιασμός που απευθύνουν δεν είναι προς το ΚΚΕ γενικά. Είναι στην πραγματικότητα εκβιασμός προς τον ίδιο το λαό, τους ψηφοφόρους, εκβιασμός προς όλους και όλες όσοι και όσες τους πήραν χαμπάρι και σκέφτονται να τους εγκαταλείψουν και δεν είναι λίγοι αυτοί σήμερα. Δείχνει κυρίως τη μεγάλη δυσκολία που συναντούν στο να πείσουν πραγματικά τον προοδευτικό κόσμο αυτής της χώρας, τους εργαζόμενους, τη νεολαία, ακόμα και όσους τους ψήφισαν το 2019, ότι αποτελούν πραγματική εναλλακτική απέναντι στη νέα δημοκρατία.

Ο κύριος Τσίπρας με αφορμή την παροιμία που είπαμε που είπα στο ντιμπέιτ ότι ξύνεται στην γκλίτσα του Τσοπάνη. Με αποκάλεσε τσοπάνη και ότι βλέπουμε τους αριστερούς ως πρόβατα.
Καταρχήν αν δεν ήταν και δεν είναι προσωπικό, μπορεί ο κύριος Τσίπρας Τσίπρας να με βλέπει ως τσοπάνη μπορεί να φταίει και η λαμιώτικη καταγωγή μου, ότι είμαι από τη Φθιώτιδα από τη Ρούμελη. Δεν έχουμε πρόβλημα γιατί ξέρουμε ότι οι τσοπάνηδες είναι ντόμπροι, άνθρωποι δεν είναι υποκριτές, δεν λένε άλλα τη μία και άλλα την άλλη μέρα. Όσο για για το ποιος αντιμετωπίζει τους προοδευτικούς ανθρώπους ως πρόβατα ή ως κουκιά, ας κοιτάξει τον εαυτό του στον καθρέφτη του λέμε εμείς γι αυτόν τον κόσμο. Αυτόν που πίστεψε κάποτε σε αυτόν έχουμε μια πολύ μεγάλη αγκαλιά γιατί παλέψαμε μαζί του τα προηγούμενα χρόνια, όταν ο ίδιος ψήφιζε μνημόνια και μετά ξανά ψήφιζε τους νόμους του Μητσοτάκη. Ξέρουμε άλλωστε ότι πολλοί από όλους αυτούς, πολλοί από εσάς σκέφτονται σήμερα να ψηφίσουν το ΚΚΕ. Σας καλούμε λοιπόν να κλείσετε τα αυτιά σας στους εκβιασμούς, να κάνετε την ώρα της κάλπης το μεγάλο βήμα. Σας περιμένουμε δίπλα μας να βαδίσουμε μαζί τον ίδιο δρόμο της εντιμότητας, να δώσουμε μαζί τις μεγάλες μάχες που έχει ανάγκη ο λαός μας και η χώρα.

Φίλες και φίλοι.Την τετραετία που πέρασε η Νέα δημοκρατία πήρε τη σκυτάλη από τον ΣΥΡΙΖΑ για να αποδειχθεί και αυτή με τη σειρά της η χειρότερη κυβέρνηση. Το ΚΚΕ μπήκε μπροστά στην οργάνωση του αγώνα του λαού, απέδειξε και αποδεικνύει στην πράξη τι θα πει ο λαός σώζει το λαό με ΚΚΕ δυνατόν. Γιατί όταν η κυβέρνηση της Νέας Δημοκρατίας έλυνε τα χέρια της μεγαλοεργοδοσίας για να χτυπηθούν τα εργασιακά δικαιώματα με το νόμο Χατζηδάκη και ο ΣΥΡΙΖΑ και τα άλλα κόμματα έλεγαν με τις απεργίες, δεν γίνεται τίποτα. Οι κομμουνιστές, οι πρωτοπόροι αγωνιστές, εργαζόμενοι κατάφεραν να εμποδίσουν αυτή την εφαρμογή αυτού του νόμου να τον ακυρώσουν στην πράξη, να τον παγώσουν με τον αγώνα τους σώζοντας οι ίδιοι τον εαυτό τους. Γιατί όταν η κυβέρνηση της Νέας Δημοκρατίας προσπαθούσε να ολοκληρώσει το έγκλημα στη ΛΑΡΚΟ οι κομμουνιστές έμπαιναν μπροστά στον αγώνα για να τις σταματήσουν και αποδείκνυαν ότι αυτή η επιχείρηση είναι ένα πραγματικό χρυσωρυχείο για αυτόν εδώ τον τόπο. Έτσι ακριβώς η ΛΑΡΚΟ ανήκει στους εργάτες.

Επίσης, γιατί όταν οι αγρότες βγαίνουν στους δρόμους επειδή η κυβέρνηση της Νέας Δημοκρατίας τους καταδίκαζε στη φτώχεια. Οι κομμουνιστές ήταν πάλι μπροστά, διεκδικώντας μέτρα για την επιβίωσή τους στα χωριά. 

Γιατί επίσης όταν η κυβέρνηση της Νέας Δημοκρατίας ανακάλυψε ως μοναδικό μέσο προστασίας στις πυρκαγιές, όχι τα μέσα πυρόσβεσης, όχι τα μέτρα πρόληψης, όχι την αναγκαία πρόσληψη προσωπικού, αλλά το 112 ο λαός και το κουκουέ πάλευε μαζί με τους πυροσβέστες και τον λαό να φτιάξει αντιπυρικές ζώνες, να σταματήσει τον όλεθρο. Ο λαός πάλευε για να σώσει τον εαυτό του.

Γιατί επίσης, όταν η κυβέρνηση, το κράτος και τα κοράκια σαν τους Πατσίδες της Νέας Δημοκρατίας ετοιμάζονταν να λεηλατήσουν τα σπίτια του κοσμάκη, το ΚΚΕ μαζί με τον αγωνιζόμενο λαό σταματούσαν και συνεχίζουν να σταματούν τους πλειστηριασμούς και τις εξώσεις. Ναι, οι κομμουνιστές μαζί φυσικά και με άλλους αγωνιστές έκαναν πράξη παντού. Το ο λαός σώζει το λαό.

Άλλωστε όλοι σήμερα γνωρίζουν πως καμιά τέτοια αστική κυβέρνηση, καμία κυβέρνηση που ορκίζεται πίστη στο μεγάλο κεφάλαιο στην Ευρωπαϊκή Ένωση, στο ΝΑΤΟ, δεν πρόκειται να σώσει αυτό το λαό. Το ΚΚΕ είναι εγγύηση. Ο λαός μπορεί να το εμπιστευτεί, να στηριχτεί πάνω του για να σαλπίσει μια νέα αντεπίθεση απέναντι στον πραγματικό αντίπαλο αυτόν που μένει απαράλλακτος όταν αλλάζουν οι μία πίσω από την άλλη, οι αντιλαϊκές κυβερνήσεις. Γιατί σήμερα έχουν ωριμάσει οι προϋποθέσεις για να πάμε μπροστά, να βγούμε επιτέλους από το φαύλο κύκλο των κρίσεων, της ανέχειας, της αβεβαιότητας για το αύριο. Η θέση που παίρνουμε σήμερα είναι ακριβώς γιατί έχουμε πρόγραμμα επιστημονικά επεξεργασμένο πρόγραμμα εργατικής, λαϊκής διακυβέρνησης εξουσίας. Είμαστε έτοιμοι όταν οι εργαζόμενοι, ο ελληνικός λαός το επιλέξει, να αναλάβουμε την ευθύνη μας σε μια γνήσια. Λαϊκή διακυβέρνηση όπου πρωταγωνιστές θα είναι οι ίδιοι οι παραγωγοί του πλούτου και όχι οι κηφήνες που τον απομυζούν.  

Σήμερα έχουν διαμορφωθεί επιστημονικά οι όροι για να υπάρχει ένα σύστημα πρωτοβάθμιας φροντίδας υγείας νοσοκομείων, πλήρως στελεχωμένων με όλες τις ειδικότητες και όλα τα σύγχρονα μέσα και όχι να έχουμε το νοσοκομείο της Λαμίας να λειτουργεί με 60 λιγότερους γιατρούς από όσους προβλέπει το οργανόγραμμα του, χώρια τις άλλες ελλείψεις σε προσωπικό. Ούτε να έχουμε τα Κέντρα Υγείας να υπολειτουργούν με 2 και 3 γενικούς γιατρούς με ελλείψεις σε νοσηλευτικό προσωπικό και με μεταφερόμενους γιατρούς από τα κέντρα υγείας στο νοσοκομείο για να καλύπτονται τα κενά.

Σήμερα, υπάρχει λύση για να φτιάξουμε ένα πολύ ασφαλή και σύγχρονο δίκτυο σε όλες τις μεταφορές για να μην ξαναζήσουμε τραγωδίες σαν αυτό το έγκλημα στα τέμπη που έβγαλε και εδώ στη Λαμία χιλιάδες κόσμου, χιλιάδες νέων στους δρόμους και τις πλατείες κάτω από το σύνθημα ή τα κέρδη τους ή οι ζωές μας. 

Υπάρχει λύση για να μην εξαρτιόμαστε διατροφικά και όχι μόνο σε αυτόν τον πλούσιο και ευλογημένο πραγματικά τόπου. 

Υπάρχει λύση για την αντιμετώπιση των πλημμυρικών φαινομένων των ισχυρών σεισμών, αξιοποιώντας τα επιστημονικά επιτεύγματα με ολοκληρωμένο επιστημονικό κεντρικό σχεδιασμό.

Γι αυτό χρειάζεται να βγάλουμε απ τη μέση το βασικό εμπόδιο που είναι το καπιταλιστικό κέρδος. Γι αυτό βαδίζουμε σε δρόμο σύγκρουσης με αυτόν τον πραγματικό αντίπαλο, αυτόν που όλα τα άλλα κόμματα τον κρύβουν, γιατί ακριβώς τον υπηρετούν. Το σύστημα δηλαδή της εκμετάλλευσης της αδικίας.

Σήμερα λοιπόν να είστε σίγουροι πως το ΚΚΕ δεν λέει λόγια Πάκια είναι δοκιμασμένο, είναι η σίγουρη επιλογή για να γράψουμε νέες σελίδες μεγάλων αποφασιστικών αγώνων για να μετρήσουμε νίκες για να δυναμώσει η αλληλεγγύη, η συντροφικότητα, για να μπουν στη μάχη ολοι οι καλοπροαίρετοι άνθρωποι του μόχθου, αυτοί που δεν αντέχει η καρδιά του τ' άδικο, το ΚΚΕ είναι η δύναμη του λαού, Η ελπίδα του φτιαγμένο από τα πιο σπουδαία υλικά της ιστορίας μας και των αγωνιστικών μας παραδόσεων. Γιατί το ΚΚΕ δεν βλέπει τον καθένα και την καθεμιά απλά σαν ψήφος σε μια κάλπη αλλά και σαν έναν αγωνιστή που μαζί θα φέρουμε τον κόσμο στο μπόι των ονείρων στο μπόι των ανθρώπων για τα παιδιά μας, για τις γενιές που έρχονται. Για να σταματήσει κάθε έγκλημα για να ξημερώσει ένας κόσμος χωρίς πολέμους, βαρβαρότητα, ένας κόσμος ειρήνης που οι σύγχρονες ανάγκες μας θα έχουν αναμετρηθεί με τα κέρδη τους και θα έχουν πραγματικά νικήσει. Έτσι θα ανοίξουμε όλοι και όλες μαζί, όλες οι γενιές μαζί το δρόμο για την κοινωνία που πραγματικά έχουμε ανάγκη. 

Και επειδή έχουμε ακούσει διάφορα αυτές τις μέρες για την κυβέρνηση που θα προκύψει μετά τις εκλογές. Σας λέμε ότι το καλύτερο για το λαό είναι να προκύψει μια κυβέρνηση που θα νιώθει την καυτή ανάσα του λαού του εργατικού λαϊκού κινήματος σε κάθε αντιλαϊκό της βήμα και αυτό μπορεί να γίνει μόνο με ένα πολύ δυνατό ΚΚΕ. Ξέρουμε ότι είμαι ένα πολύ δυνατό ΚΚΕ. Την Κυριακή των εκλογών θα χαμογελάσουν, θα νιώσουν κερδισμένοι ακόμα και άνθρωποι που μπορεί να μην μας ψήφισαν. Κάντε λοιπόν το βήμα από τώρα. Κάντε την έκπληξη για να είναι η χαρά όλου του λαού μας ακόμα μεγαλύτερη. 

Και εσείς εσείς που έχετε δισταγμούς ακόμα ξεπεράστε, τους κρατήστε το συναίσθημα που νιώσατε όταν ακούσατε την Τετάρτη το βράδυ πως η Πανσπουδαστική είναι πρώτη δύναμη και είδατε πως υπάρχει ελπίδα τη φέρνει μαζί της η νέα γενιά. Μόνο και μόνο για να ξανανιώσουμε αυτό το συναίσθημα στις 22 Μαίου φτάνει για να ρίξουμε στην κάλπη το ψηφοδέλτιο του ΚΚΕ. Και κάντε λοιπόν την έκπληξη. Και εσείς που ήδη το έχετε αποφασίσει, δώστε τον καλύτερο εαυτό σας. Τις μέρες που απομένουν. Μην υπολογίζετε κούραση, όπως δεν την υπολογίζουμε χιλιάδες μέλη ή φίλοι στελέχη του ΚΚΕ σε όλη την Ελλάδα αυτές τις μέρες Δώστε ότι μπορείτε να φτάσει το κάλεσμα μας παντού, να μπει το ψηφοδέλτιο του ΚΚΕ σε κάθε λαϊκό σπίτι. Γιατί μόνο ο λαός σώζει το λαό με ΚΚΕ πολύ πιο δυνατό προχωράμε μπροστά. Προχωράμε δυνατά για να σηκώσουμε το κόμμα μας όσο γίνεται πιο ψηλά για να ανασάνει ο λαός μας, για να ανοίξει ο δρόμος, για το μεγάλο, για το ωραίο, το συγκλονιστικό. Γιατί εμείς ξέρουμε καλύτερα από τον καθένα ότι τρέλα είναι να εγκαταλείψουμε τα όνειρά μας, το να αλλάξουμε τον κόσμο δεν είναι τρέλα, ούτε ουτοπία. Είναι δικαιοσύνη. Καλή δύναμη σε όλους και όλες, καλή υγεία, καλούς αγώνες, ΚΚΕ δυνατό. Η ελπίδα είναι εδώ.