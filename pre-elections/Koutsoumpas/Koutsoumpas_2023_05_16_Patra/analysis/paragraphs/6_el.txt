Φίλες και φίλοι, συντρόφισσες και σύντροφοι, το τελευταίο διάστημα παρακολουθήσαμε μια γνωστή αντιπαράθεση ανάμεσα στα κόμματα του συστήματος για το αν τα προγράμματά τους είναι ή όχι κοστολογημένα. Το ακούσατε; Αλήθεια δεν βαρέθηκαν σε κάθε προεκλογική περίοδο την ίδια συζήτηση; Πάντως ο κόσμος τους βαρέθηκε και δε δίνει τόση σημασία. Είναι λογικό όμως να τσακώνονται για αυτό και όχι για την ουσία, για τη στόχευση των προγραμμάτων τους, αφού αυτή είναι η ίδια. Γιατί αυτά τα προγράμματα είναι γραμμένα με τις πένες των επιχειρηματικών ομίλων, του Συνδέσμου Ελλήνων Βιομηχάνων, της Τράπεζας της Ελλάδας, της Κομισιόν, του ΝΑΤΟ; Γιατί κεντρικές ιδέες τους είναι η δημοσιονομική σταθερότητα για την επιστροφή των ματωμένων πλεονασμάτων, η σταθερότητα των τραπεζών, επίσης, η διαμόρφωση επίσης ελκυστικού επενδυτικού περιβάλλοντος Όπώς το λένε. Που σημαίνει όμως τσακισμένα εργασιακά δικαιώματα; Γιατί στις πρώτες σελίδες αυτών των προγραμμάτων περιέχουν τα 350 αντιλαϊκά προαπαιτούμενα που θα νομοθετήσει η όποια επόμενη κυβέρνηση για να εκταμιεύονται οι δόσεις του Ταμείου ανάκαμψης και να πηγαίνουν καρφί στην τσέπη των μεγάλων επιχειρηματικών ομίλων. Όταν η Νέα Δημοκρατία και ο ΣΥΡΙΖΑ τσακώνονται για το αν είναι κοστολογημένα τα προγράμματά τους, ένα πράγμα καταλαβαίνει ο εργαζόμενος, ο άνθρωπος του μόχθου, ότι οι δικές του ανάγκες έχουν ήδη κοστολογηθεί και έχουν πεταχτεί έξω από τα προγράμματά τους. Γιατί εκεί υπάρχουν μόνο τα κέρδη των λίγων των ομίλων. 