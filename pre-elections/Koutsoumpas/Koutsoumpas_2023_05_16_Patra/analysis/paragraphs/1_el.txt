Φίλες και φίλοι, συντρόφισσες και σύντροφοι, είμαστε απόψε εδώ στην Πάτρα, την πρωτεύουσα της Δυτικής Ελλάδας. Στην τελική ευθεία πλέον για να μεταφέρουμε το αισιόδοξο, το αγωνιστικό, το ανατρεπτικό μήνυμα του Κ. Κ. Ε. Ναι στις εκλογές της Κυριακής υπάρχει ελπίδα για το λαό και τη νεολαία μας και η ελπίδα δυναμώνει όσο δυναμώνει το Κ. Κ. Ε. Γι αυτό την Κυριακή. Μια επιλογή υπάρχει. ΚΚΕ δαγκωτό. Υπάρχει ελπίδα. Δεν είναι όλα μαύρα και απαισιόδοξα. Δεν υπάρχει μόνο η επιλογή του μικρότερου κακού που πάντα δυστυχώς οδηγεί στο μεγαλύτερο κακό. Δεν είναι υποχρεωμένος ο λαός της Αχαΐας, ο λαός της Δυτικής Ελλάδας να πάει στην κάλπη με μισή καρδιά, γιατί τίποτα στη ζωή του δεν πρόκειται να αλλάξει. Μπορεί ο ίδιος να βοηθήσει στο κάτι να αρχίσει να αλλάζει με τη στάση του, με τη δράση του και σε συμπόρευση με το Κ. Κ. Ε. Σε όλες τις μάχες και στις εκλογές.