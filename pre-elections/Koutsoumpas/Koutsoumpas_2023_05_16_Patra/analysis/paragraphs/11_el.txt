Επειδή λοιπόν τα προγράμματα των άλλων κομμάτων ταυτίζονται, παρακολουθούμε και μια άλλη αποκρουστική αντιπαράθεση ανάμεσα στα δύο κόμματα της σοσιαλδημοκρατίας, το ΣΥΡΙΖΑ και το ΠΑΣΟΚ. Γιατί λέτε για την κληρονομιά του Ανδρέα Παπανδρέου; Τσίπρας και Ανδρουλάκης έχουν πάρει το σύνθημα της αλλαγής και το περιφέρουν από συγκέντρωση σε συγκέντρωση. Όπως καταλαβαίνετε βέβαια, δεν είναι δική μας δουλειά, ούτε έχουμε καμία αγωνία να βγάλουμε πόρισμα για το ποιος είναι ο νόμιμος κληρονόμος και ποιος έχει την επικαρπία. Θέλουμε όμως να απευθυνθούμε στο λαό της Πάτρας, της Αχαΐας σε ένα λαό με δημοκρατικές προοδευτικές αγωνιστικές παραδόσεις και να του πούμε παίζουν με τα συναισθήματά σας, παίζουν με τη μνήμη σας, θέλουν να σας κάνουν να κοιτάτε μόνο το μακρινό παρελθόν για να κλέψουν την ψήφο σας σήμερα και μετά να της στρέψουν αυτή την ψήφο σε βάρος σας. Πολλοί μπορεί να αναπολούν το παρελθόν με νοσταλγία, όμως η πραγματικότητα είτε μας αρέσει είτε δεν μας αρέσει, είναι πως δεν υπάρχει επιστροφή στο παρελθόν. Το 2023 δεν είναι 1981. Αυτό το σύστημα που υπηρέτησε για χρόνια και το ΠΑΣΟΚ αλλά. Και πρόσφατα από κυβερνητικές θέσεις, ο ΣΥΡΙΖΑ έχει γίνει πλέον τόσο σάπιο, τόσο διεφθαρμένο, τόσο αντιδραστικό που δεν μπορεί να παραχωρήσει πια το παραμικρό στο λαό, εκτός και αν το επιβάλλει ο ίδιος με την πάλη του. 