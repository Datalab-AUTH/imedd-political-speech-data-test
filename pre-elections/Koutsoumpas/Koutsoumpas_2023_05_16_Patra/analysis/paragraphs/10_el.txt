Κοστίζει πολύ βέβαια. Το πρόγραμμα του κ. Κ. Ε. Σε αυτούς που πλουτίζουν σήμερα, που δεν ξέρουν τι έχουν και τι περνάνε ζωή και κότα από τη δουλειά των άλλων. Κοστίζει για παράδειγμα στις 150 εισηγμένες στο χρηματιστήριο εταιρείες που είδαν μόνο το 2022 τα καθαρά κέρδη τους να αυξάνονται κατά 303%, να ξεπερνούν τα 10 δισεκατομμύρια. Ναι, αυτοί έχουν να χάσουν πολλά από την εφαρμογή του προγράμματός μας. Για την ακρίβεια θα χάσουν όλα τα κέρδη που βγάζουν από τον ιδρώτα του λαού μας. Θα χάσουν το δικαίωμα να εκμεταλλεύονται την ξένη εργασία και θα χρειαστεί να αρχίσουν να δουλεύουν κι αυτοί, όπως όλος ο υπόλοιπος κόσμος για να απολαμβάνουν αυτά που θα παρέχει η κοινωνία σε όλους. 