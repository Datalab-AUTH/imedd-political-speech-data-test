Ο βασικός μισθός, τον παραλάβαμε στα 650 ευρώ. Πού είναι σήμερα; Στα 780 ευρώ. Την ίδια ώρα που στην πατρίδα μας δημιουργήθηκαν 300.000 νέες θέσεις εργασίας. Επενδύσεις και εξαγωγές καταγράφουν διαρκή ρεκόρ. Είναι και κάτι το οποίο το γνωρίζετε, το γνωρίζουμε καλά εμείς εδώ στην Κρήτη: ο τουρισμός και τα έσοδά του πάνε από το καλό στο καλύτερο και η φετινή χρονιά θα είναι ακόμα μία χρονιά ρεκόρ για τον τουρισμό στην Κρήτη. Η Ελλάδα, λοιπόν, του 2023 δεν θυμίζει σε τίποτα εκείνη του 2015-2019. Τότε είχαμε κλειστές τράπεζες, μηδενική ανάπτυξη. Αντίθετα, σήμερα, ο τόπος αναπτύσσεται με ρυθμό τριπλάσιο της Ευρώπης.