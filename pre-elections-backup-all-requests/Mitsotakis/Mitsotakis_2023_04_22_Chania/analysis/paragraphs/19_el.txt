Για τον πολιτισμό, σήμερα εγκαινιάσατε μαζί με την Υπουργό Πολιτισμού νέο μουσείο στη Μεσσαρά, στα Χανιά, ένα «κόσμημα» το νέο μας μουσείο. Και αυτό έγινε από την Κυβέρνηση της Νέας Δημοκρατίας. Έργα ανάδειξης των μινωικών ανακτόρων, με πρόταση πολύ καινοτόμα η οποία θα κατατεθεί σύντομα στην UNESCO. Αλλά, βέβαια, και κάτι το οποίο αποτελούσε τον διακαή πόθο του Κωνσταντίνου Μητσοτάκη: Τα βουνά μας και ειδικά τα Λευκά Όρη γίνονται επιτέλους «Απάτητα βουνά» και προστατεύονται απόλυτα, προκειμένου να μπορέσουμε να διαφυλάξουμε αυτόν τον μοναδικό φυσικό πλούτο που η φύση μας χάρισε τόσο απλόχερα. Δείτε λίγο τι γίνεται εδώ γύρω μας στα Χανιά.