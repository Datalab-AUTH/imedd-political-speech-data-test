Και δώσαμε τη μάχη να αναλάβουμε το φορτίο που δεν μας αναλογούσε για να βγάλουμε τη χώρα από τα μνημόνια και τη χρεοκοπία και τα καταφέραμε. Βγάλαμε τη χώρα από τα μνημόνια, παραδώσαμε γεμάτα τα δημόσια ταμεία με 40 δισεκατομμύρια ευρώ και ρυθμίσαμε το δημόσιο χρέος. Αυτό ήτανε το χρέος, το εθνικό. Τηρήσαμε το χρέος, το δικό μας απέναντι στην πατρίδα. Είμαστε περήφανοι για αυτό. Σε αυτή τη διαδικασία αναγκαστήκαμε, αναγκαστήκαμε να εφαρμόσουμε και πολιτικές που δεν ήταν δικές μας πολιτικές επιλογές. Ήταν οι επιβολές της τρόικα. 