Θέλω να σας ευχαριστήσω θερμά για την υποδοχή σας σήμερα εδώ στα Ανώγεια. Είναι για εμένα πάντοτε μεγάλη τιμή και χαρά να βρίσκομαι στο χωριό σας και δεν είναι τυχαίο ότι επέλεξα να ρθω στην Κρήτη και να είναι ο πρώτος τόπος που θα κάνω ομιλία. Δεν είναι τυχαίο διότι αυτά τα μέρη εδώ στον Ψηλορείτη σου δίνουνε δύναμη, είναι γεμάτα ενέργεια, έχουν περήφανους ανθρώπους και έτσι λοιπόν και εμείς, όπως το πες, αναδρανιστά κεντρέτα, είμαστε εδώ για να δώσουμε τη μάχη. Γιατί; Ξέρετε πολύ καλά εσείς και ξέρω και εγώ. Όπως στη ζωή έτσι και στην πολιτική. Επιτρέπεται να πέσεις, αλλά επιβάλλεται να σηκωθείς. Να σηκωθείς, να δώσεις τον αγώνα.

Και θέλω, εδώ στα Ανώγεια, σ'αυτόν τον υπέροχο τόπο, τον περήφανο τόπο, να σας πω κάτι που πιστεύω ότι είναι και μια δέσμευση, μια υπόσχεση, δηλαδή, αλλά για κάτι το οποίο το πιστεύω βαθιά. Ο ΣΥΡΙΖΑ προοδευτική συμμαχία ήτανε και είναι μια δύναμη που συγκλόνισε πολλούς και πολλές 10 χρόνια πριν, 11 χρόνια πριν, όταν έκανε εκείνο το μεγάλο άλμα και έφτασε από το 4 στο 28 και μετά στο 36%. Γιατί ο ΣΥΡΙΖΑ έκανε αυτό το άλμα τότε; Ηταν μια συγκυρία; Ήταν κάτι τυχαίο; Δεν ήταν μια συγκυρία και κάτι τυχαίο. Εξέφρασε ελπίδες αλλά και ανάγκες κοινωνικές. Ήτανε και είναι ώριμο τέκνο της ανάγκης της κοινωνίας. Εξέφρασε αυτό που εξέφραζε κάποτε γνήσια αυτό που ονομάζουμε δημοκρατική παράταξη σ' αυτόν τον τόπο, δηλαδή, τις ελπίδες των μη προνομιούχων Ελλήνων, της κοινωνίας, των λαικών κοινωνικών στρωμάτων, των ανθρώπων που δεν ζητάνε την βολέψη, αλλά ζούνε από το μόχθο, τη δική τους δημιουργία και θέλουνε δικαιοσύνη. 

Γι' αυτό άλλωστε ο ΣΥΡΙΖΑ δεν ήταν μία φωτοβολίδα που έλαμψε μια χρονιά και στις επόμενες εκλογές ξεφούσκωσε. Διεκδίκησε και κέρδισε τη διακυβέρνηση της χώρας κάτω από τις πιο δύσκολες συνθήκες και πάλεψε με εντιμότητα απέναντι όχι στο ντόπιο κατεστημένο, αλλά στο ευρωπαϊκό κατεστημένο εκείνη την εποχή. Ας μην τα ξεχνάμε αυτά. Και είχε την ατυχία να κυβερνήσει, παραλαμβάνοντας μια χώρα χρεοκοπημένη. Από ποιους; Από αυτούς που κυβερνάγανε για 40 χρόνια τον τόπο και την άφησαν χρεοκοπημένη. Άφησαν το 2009, οι πολιτικοί μας αντίπαλοι, έλλειμμα 15% και το 2015 άδεια τα ταμεία να μην μπορούμε να πληρώσουμε τις συντάξεις.
 
Και όταν εμείς αναλάβαμε αυτή τη μεγάλη δυσκολία τότε, θυμάμαι, οι πολιτικοί μας αντίπαλοι έλεγαν: γερά Γερούν και βάστα Σόιμπλε. Ήταν με τους ξένους σε αυτή τη μάχη που δίναμε εμείς. Τη δώσαμε με εντιμότητα αυτή την μάχη, με αξιοπρέπεια και με γνώμονα να τιμήσουμε ως το τέλος τη λαϊκή εντολή που πήραμε, την αξιοπρέπεια των ανθρώπων του μόχθου που εκπροσωπούμε και την ανάγκη τη δίψα της ελληνικής κοινωνίας για δικαιοσύνη. Φτάσαμε στα άκρα, ναι, φτάσαμε στα άκρα, αλλά είμαστε περήφανοι. Είμαστε περήφανοι διότι όταν είδαμε τα δύσκολα, δεν το βάλαμε στα πόδια. Επιτελέσαμε το πατριωτικό μας καθήκον, δηλαδή πήραμε τις σωστές και δύσκολες, πολύ δύσκολες αποφάσεις για να μείνει η κοινωνία όρθια, η χώρα όρθια, η οικονομία όρθια. Είμαστε περήφανοι που καταφέραμε να κρατήσουμε τη χώρα στην Ευρώπη. Ταυτόχρονα όμως να κρατήσουμε και την κοινωνία όρθια, να μην ισοπεδωθεί.

Και τα πολύ δύσκολα ήταν ακόμα πιο μετά. Όταν υποχρεωμένοι να ολοκληρώσουμε μια συμφωνία δύσκολη, καταφέραμε να τη βγάλουμε εις πέρας, όταν κανείς δεν πίστευε ότι θα την βγάζαμε εις πέρας. Και κάθε χαραμάδα που βρίσκαμε ανοιχτή σ' αυτή τη δύσκολη τότε διαπραγμάτευση, στην οποία δίναμε τη μάχη γνωρίζοντας ποιους εκπροσωπούμε, γνωρίζοντας για ποιους διαπραγματευόμαστε, για την ελληνική κοινωνία και τη μεγάλη πλειοψηφία του ελληνικού λαού, κάθε χαραμάδα που βρίσκαμε την αξιοποιούσαμε προς όφελος της ελληνικής κοινωνίας. Και καταφέραμε πολλά. Κάναμε και λάθη. Είχαμε αστοχίες, αδικήσαμε πολλούς. Αλλά καταφέραμε πολλά. Εμείς, παρά το γεγονός ότι είχαμε την τρόικα πάνω από το κεφάλι μας και παρά το γεγονός ότι είχαμε την υποχρέωση να μαζέψουμε 40 δις στα δημόσια ταμεία που τα είχαμε βρει άδεια, γιατί αλλιώς η χώρα δεν θα έβγαζε το κεφάλι έξω από το νερό, θα ήταν ακόμα και σήμερα σε μνημόνια, παρά το γεγονός ότι είχαμε αυτή την υποχρέωση, όσο χώρο βρίσκαμε το δίναμε για τους αδύναμους και για την κοινωνία. Με τα μνημόνια, εμείς, ανοίξαμε το δρόμο και είμαστε περήφανοι για αυτό. 

Και είναι σήμερα εδώ και ο Ξανθός και ο Πολάκης που ήταν τότε υπουργοί της υγείας. Φέραμε δυόμισι εκατομμύρια ανασφάλιστους, με τα μνημόνια. Δυόμισι εκατομμύρια ανασφάλιστους ξανά σε ιατροφαρμακευτική κάλυψη, διότι οι ανασφάλιστοι, τότε τα ξεχάσαμε φαίνεται γρήγορα, ήταν εκτός ιατροφαρμακευτικής κάλυψης. Πλήρωναν 5 ευρώ στα εξωτερικά ιατρεία, στα νοσοκομεία και καταφέραμε να τα ξαναστήσουμε στα πόδια τους, τα δημόσια νοσοκομεία. Να έχουν θετικούς ισολογισμούς. 

Ταυτόχρονα, προσπαθήσαμε όσο μπορούσαμε. Να δημιουργήσουμε τις προϋποθέσεις εκείνες για να ξανάρθει η ανάπτυξη στον τόπο και ήρθε η  ανάπτυξη στον τόπο και ρυθμίσαμε το δημόσιο χρέος και μαζέψαμε αυτά τα χρήματα στα δημόσια ταμεία, δεν τα βάλαμε στις τσέπες μας, τα αφήσαμε τους επόμενους. Η μόνη κυβέρνηση στον τόπο που άφησε γεμάτα τα ταμεία στους επόμενους και δνε είχαν τη δυνατότητα να πουν ότι παρέλαβαν χάος. Και μόλις βγήκαμε από τα μνημόνια, επαναφέραμε τις συλλογικές διαπραγματεύσεις, αυξήσαμε τον κατώτατο μισθό, καταργήσαμε τον ρατσιστικό, υποκατώτατο μισθό, ενισχύσαμε το σώμα επιθεώρησης εργασίας για να έχουν οι εργαζόμενοι αποκούμπι απέναντι στην εργοδοτική αυθαιρεσία. 

Στηρίξαμε τους απόμαχους της δουλειάς με τη δέκατη τρίτη σύνταξη. 

Mειώσαμε τον ΦΠΑ στην εστίαση, στην ενέργεια. Και αυτά τα δύσκολα 4 χρόνια που κυβερνήσαμε, η Δημόσια Επιχείρηση Ηλεκτρισμού και όλες οι άλλες εταιρείες ενέργειας δεν αύξησαν ούτε 1€ το λογαριασμό στο ρεύμα, ούτε 1€. 

Και βεβαίως οι μισθοί και οι συντάξεις δεν ήτανε, ομολογώ, οι καλύτερες... οι καλύτεροι δυνατοί που θα μπορούσαν να είναι, αλλά με τους μισθούς και τις συντάξεις το 19 ο κόσμος είχε 40% μεγαλύτερη αγοραστική δύναμη. Πήγαινε στο σούπερ μάρκετ και έπαιρνε 40% περισσότερα πράγματα από αυτά που παίρνει σήμερα με τον ίδιο μισθό. Διότι σύμφωνα με τα στοιχεία της ΕΛΣΤΑΤ, η αγοραστική δύναμη των Ελλήνων που έχουν εισόδημα έως 700 €, έχει μειωθεί κατά 40%. Μειώθηκαν οι ανισότητες, παρά το γεγονός ότι βρεθήκαμε σε αυτές τις τρομακτικές δημοσιονομικές δυσκολίες. Και τι έγινε μετά; Μετά ήρθε η εκλογική αντιπαράθεση του '19, χάσαμε τις εκλογές και υποσχέθηκαν ότι θα αυξήσουν τους μισθούς, υποσχέθηκαν ότι θα φέρουν περισσότερες δουλειές, υποσχέθηκαν ότι θα έχει ευημερία η χώρα και θα προχωρήσει μπροστά. 

Η αλήθεια είναι ότι αυτά τα 4 χρόνια που περάσανε, η σύγκριση ανάμεσα στη δική μας διακυβέρνηση και σε αυτή του κυρίου Μητσοτάκη είναι μία άνιση σύγκριση, διότι εμείς είχαμε την υποχρέωση να μαζέψουμε 40 δις και ο κύριος Μητσοτάκης, εξαιτίας και της πανδημίας, είχε την ευχέρεια να δαπανήσει 60 δις και αντιλαμβάνεστε ότι αν εμείς είχαμε ευχέρεια να δαπανήσουμε 60 δις αντί για υποχρέωση να μαζέψουμε 40, σήμερα ο τόπος μας θα ήταν πολύ διαφορετικός. Θα υπήρχανε δημόσια νοσοκόμοι, ισχυρά όπου θα μπορούσε κανείς να πηγαίνει με αξιοπρέπεια.

Θα είχαμε αυξήσει τις συντάξεις. Θα είχαμε ισχυροποιήσει το κοινωνικό κράτος. 

Δεν θα είχαμε 30% αναπληρωτές καθηγητές στα σχολεία. Τα πανεπιστήμια μας θα ήταν πιο ισχυρά, με περισσότερες δαπάνες, για να έχουν φοιτητικές εστίες, να έχουνε καθηγητές και όχι αστυνομικούς να κάνουν περιπολίες στα πανεπιστήμια. Καθηγητές χρειάζονται τα παιδιά μας, όχι να προσλαμβάνουν αστυνομικούς.

Και βεβαίως θέλω να μείνω λίγο στο θέμα της δημόσιας υγείας. Εμείς σε συνθήκες κρίσης, μεγάλης δυσκολίας, παρόλα αυτά, όχι μόνο στήσαμε τα νοσοκομεία στα πόδια τους και βάλαμε δυόμισι εκατομμύρια ανασφάλιστους, αλλά κάναμε και προσλήψεις. 300 και επιπλέον των 300, ήταν αυτοί οι οποίοι προσλήφθησαν επί των ημερών μας στο ΕΚΑΒ. 300 προσλήψεις στο ΕΚΑΒ κάναμε εμείς, με μνημόνια. 4 χρόνια τώρα, η κυβέρνηση της Νέας Δημοκρατίας δεν έχει κάνει ούτε μια πρόσληψη στο ΕΚΑΒ. Είχαμε 560 αποχώρησης διασωστών, αλλά ούτε μια πρόσληψη. Γιατί; Είχε την τρόικα πάνω από το κεφάλι του ο κύριος Μητσοτάκης; Είχε μνημόνια; Είχε δημοσιονομικούς περιορισμούς; Δεν είχε χρήματα, ενώ είχε 60 δις να δαπανήσει; Ακριβώς εξαιτίας της πανδημίας, τα χρήματα αυτά του έδωσαν τη δυνατότητα να τα δαπανήσει για να ενισχύσει τη δημόσια υγεία. Όχι. Δεν είναι ότι δεν είχε χρήματα, είναι ότι δεν είχε βούληση πολιτική, δεν είχε σχέδιο να ενισχύσει το ΕΣΥ και βλέπουμε λοιπόν πού οδηγεί αυτή η πολιτική επιλογή.

Τις προηγούμενες μέρες 3 συνάνθρωποί μας έχασαν τη ζωή τους. Μια 63χρονη στην Κω, σε μια καρότσα αγροτικού αυτοκινήτου, μια 19χρονη έγκυος στη Νέα Μάκρη, στην Αθήνα και άλλη μια 63χρονη στη Χαλκιδική, διότι το ΕΚΑΒ δεν ήτανε εγκαίρως εκεί για να τους παραλάβει.
Και δεν ήταν εγκαίρως εκεί να τους παραλάβει γιατί ενώ εμείς φέραμε 143 νέα ασθενοφόρα, υπάρχουν ασθενοφόρα, δεν υπάρχει προσωπικό. Και σας ρωτώ, γιατί έχει γίνει μεγάλη κουβέντα για την κοστολόγηση των προγραμμάτων. Πόσο κόστιζε να προσληφθούν 600-700 διασώστες στο ΕΚΑΒ, αυτά τα 4 χρόνια; Θα έβγαινε έξω ο προϋπολογισμός; 1000 προσλάβανε στην πανεπιστημιακή αστυνομία, δεν μπορούσαν να προσλάβουν 700 στο ΕΚΑΒ; Δεν είχαν την επιλογή να το κάνουνε. Αλλά ακόμα και αν αυτό κοστίζει, αναρωτιέμαι, τι αξία και τι κόστος έχει στ' αλήθεια η ανθρώπινη ζωή, η αξιοπρέπεια, η δυνατότητα να μη χάνονται οι άνθρωποι σαν το σκυλί πάνω σε ένα αγροτικό, στην καρότσα ενός αγροτικού αυτοκινήτου, επειδή δεν υπάρχει διασώστης και ασθενοφόρο; 

Αυτά είναι τα μεγάλα και κρίσιμα ζητήματα που έχουμε να κουβεντιάσουμε ενόψει της εκλογικής αναμέτρησης της 25ης του Ιούνη. Τι υγεία θα έχουμε; Τι θα γίνει με την ακρίβεια; Πως τα παιδιά μας δεν θα φεύγουν στο εξωτερικό; Πως με δυο λόγια, να το πω, θα γίνουμε Ευρώπη. Γιατί ο ΣΥΡΙΖΑ έπαιξε καθοριστικό ρόλο για να μείνουμε Ευρώπη, έχει έρθει όμως η ώρα να γίνουμε κιόλας Ευρώπη, όχι μόνο να μείνουμε και να είμαστε ουραγός, να έχουμε το τελευταίο, ένα από τα τελευταία κατά κεφαλήν εισοδήματα σε όλη την Ευρωπαϊκή Ένωση, μαζί με τη Ρουμανία και τη Βουλγαρία πια ανταγωνιζόμαστε. Αυτό λοιπόν είναι το κρίσιμο για μας, για την επόμενη μέρα. Αυτό είναι το κρίσιμο. 

Θα επανέλθω όμως στα προγραμματικά. Θέλω να ξαναγυρίσω πίσω στην παρένθεση. Γιατί σας εξηγούσα γιατί ο ΣΥΡΙΖΑ ήρθε για να μείνει, γιατί ο ΣΥΡΙΖΑ δεν ήτανε μια φωτοβολίδα, διότι ήρθε προκειμένου να εξυπηρετεί, να εκπροσωπήσει κοινωνικές ανάγκες, να εκπροσωπήσει τους μη προνομιούχους και γιατί ο ΣΥΡΙΖΑ έγινε και θα παραμείνει, για αυτό το λόγο, ο πυλώνας, η δύναμη ισχυρή του δημοκρατικού χώρου. Η δύναμη και ο πυλώνας της προοδευτικής παράταξης. Ήταν, είναι και θα παραμείνει. Όπως ήταν, είναι και θα παραμείνει κόμμα εξουσίας. Ούτε κόμμα διαμαρτυρίας, ούτε κόμμα συμπλήρωμα σε κυβερνήσεις των πολιτικών μας αντιπάλων και αναρωτηθείτε γιατί το 2012 τα κατάφερε αυτά ο ΣΥΡΙΖΑ; Γιατί ο ΣΥΡΙΖΑ έγινε η καρδιά, η ψυχή, ο κορμός της δημοκρατικής προοδευτικής παράταξης του τόπου; Για τον πολύ απλό λόγο: διεκδίκησε εξουσία στο όνομα του λαού για κυβέρνηση. Έγινε δηλαδή κόμμα εξουσίας, την ώρα που άλλες προοδευτικές δυνάμεις που παλιότερα είχαν τα πρωτεία και αναφέρομαι στο ΚΙΝΑΛ, επέλεξαν από κόμμα εξουσίας, να γίνουν συμπλήρωμα της δεξιάς διακυβέρνησης, κάνοντας τότε τον κύριο Σαμαρά πρωθυπουργό. Δεν ξεκίνησε η ιστορία του τόπου το 2015. Έχουμε μνήμη τι έγινε πριν το 2015 και τι έγινε μετά το 2015. 

Εμείς λοιπόν, δεν θα γίνουμε ποτέ δύναμη συμπλήρωμα του πολιτικού μας αντιπάλου. Θα είμαστε κόμμα εξουσίας απέναντι στη νέα δημοκρατία, απέναντι στον κύριο Μητσοτάκη. Θυμάμαι τους πολιτικούς μας αντιπάλους. Έχουμε πολύ σημαντικές ιδεολογικές και πολιτικές διαφορές. Το πολιτικό σύστημα της χώρας όμως, για να είναι υγιές και σταθερό, θέλει 2 πόλους και εδώ ήρθε η στιγμή να κάνω την αυτοκριτική μου. Την αυτοκριτική μου σε σχέση με αυτόν τον στρατηγικό εγκλωβισμό που υποστήκαμε στην προηγούμενη εκλογική αναμέτρηση. Και ναι, ήταν όραμα αξία για την αριστερά, άξια διεκδίκησης δεκαετιών, η ισοτιμία της ψήφου. Δεν μετανιώνουμε που τηρήσαμε το αξιακό μας πλαίσιο. Που αν και κυβερνητικό κόμμα, κυβέρνηση ήμασταν τότε, κάναμε κάτι το οποίο δεν ωφελεί, δεν λειτουργήσαμε ωφελιμιστικά, δεν ωφελεί τα κόμματα εξουσίας, διότι θελήσαμε, οραματιστήκαμε και θελήσαμε να αλλάξουμε το πολιτικό σύστημα της χώρας. Να γίνουμε Ευρώπη όπως λέω, δηλαδή να κάνουμε και εμείς αυτό που γίνεται στην Ευρώπη, στις μεγάλες ευρωπαϊκές και σταθερές ευρωπαϊκές χώρες, έχουν ένα πολιτικό σύστημα με λιγότερη τοξικότητα, με 2 σημαντικούς πόλους, αριστερά και δεξιά, αλλά με συνεργασίες πάνω σε προγραμματικές συγκλίσεις. Αυτό ονειρευτήκαμε. Αυτό οραματιστήκαμε. 

Όμως το ταγκό θέλει δύο. Ο χορός εδώ στην Κρήτη, το πεντοζάλι θέλει και παραπάνω. Εμείς ήμασταν μόνοι μας και χορεύαμε. Την ώρα που εμείς δίναμε το χέρι της συνεργασίας στις άλλες προοδευτικές δυνάμεις για το πώς θα κυβερνηθεί ο τόπος με ένα πρόγραμμα προοδευτικό την επόμενη μέρα, αυτοί κοίταζαν να κόψουν το δικό μας το χέρι και 'καναν μονομέτωπο σε εμάς και όχι στον κύριο Μητσοτάκη. Και ας σέρναμε μόνοι μας αυτό το χορό, εμείς κοιτάζαμε το αύριο της χώρας και αυτοί πώς θα μεγαλώσουν το δικό τους το χωράφι. Έτσι λοιπόν, η απλή αναλογική υπέστη μια στρατηγική ήττα. Και αντί η απλή αναλογική να λειτουργήσει ως μοχλός πίεσης, για να έχουμε εξελίξεις σε προοδευτική κατεύθυνση, οδήγησε στον κατακερματισμό των δυνάμεων των προοδευτικών και κυρίως του ΣΥΡΙΖΑ, διότι ο κόσμος ψήφισε πιο χαλαρά, δεν ψήφισε με κριτήριο ότι βγαίνει κυβέρνηση την άλλη μέρα, αλλά η δεξιά κατάφερε και πήρε ξανά το ποσοστό τους. Και βρεθήκαμε σήμερα με μια στρατηγική ήττα της απλής αναλογικής και με μια ήττα της στρατηγικής μας, να είμαι ειλικρινής, για την απλή αναλογική. 

Όμως φίλες και φίλοι μπροστά μας στις 25 του Ιούνη έχουμε μια εκλογική αναμέτρηση, όχι με απλή αναλογική, αλλά με ενισχυμένη αναλογική. Και ας αναλάβει ο καθένας και η καθεμιά τις ευθύνες του για αυτό. Εμείς τις δικές μας. Κι άλλες προοδευτικές δυνάμεις που την έθαψαν την απλή αναλογική, ας αναλάβουν και αυτοί τις δικές σου. Το ΚΚΕ για παράδειγμα 60, 70 χρόνια πάλευε για την απλή αναλογική. Όταν τη φέραμε είπε: Όλοι ίδιοι είστε, δεν με νοιάζει. Το ΚΙΝΑΛ, τι έκανε; Μονομέτωπο στο ΣΥΡΙΖΑ. Έλεγε προεκλογικά ότι εμείς δεν θέλουμε ούτε τον Τσίπρα, ούτε τον Μητσοτάκη, αλλά αν λείπουν κάποιοι, θα αφήσουμε, κάποιοι βουλευτές, δεν θα αφήσουμε τη χώρα ακυβέρνητη. Ποιον ωφελούσε αυτή η στρατηγική; Τον Μητσοτάκη, που στις δημοσκοπήσεις ήταν πρώτος. Άφηνε ανοιχτό, δηλαδή, δεν θα αφήσουμε τη χώρα ακυβέρνητη, τη συνεργασία με τη δεξιά. Όταν ήρθε αυτό το εκλογικό αποτέλεσμα, όμως άλλαξαν τροπάρι. Και 149 να είχε ο Μητσοτάκης, εμείς δεν θα πάμε. Τι έγινε και άλλαξαν τροπάρι; Έγινε το ότι άλλαξε η ανάγκη του Μητσοτάκη. Η ανάγκη του Μητσοτάκη τώρα είναι να εκβιάσει τους ψηφοφόρους του να πάνε στην κάλπη, να τον ψηφίσουνε. Και λέει αν δεν έχω 151, θα πάμε σε τρίτες εκλογές. Αν εγώ ήμουνα Μητσοτάκης, λοιπόν, και δεν ειχα τον Ανδρουλακη, θα έπρεπε να τον εφεύρω για να με βοηθάει. Και στις προηγούμενες εκλογές και σε αυτές τις εκλογές. Η διαφορά μας όμως και το ΚΚΕ και από το ΚΙΝΑΛ είναι αυτή που σας είπα πιο πριν. Ότι εμείς είμαστε και θα παραμείνουμε κόμμα εξουσίας. Εμείς δεν ήμασταν και δεν θα γίνουμε συμπλήρωμα των πολιτικών μας αντιπάλων, ούτε κόμμα διαμαρτυρίας, ό,τι και να γίνει σ' αυτή την κάλπη. Ό,τι και να γίνει. Είμαστε το κόμμα εκείνο που θα σταθεί στα πόδια του για να ενισχύσει την προοπτική της επανάκαμψης, της προοδευτικής παράταξης στην εξουσία. Εμείς θα ξαναγυρίσουμε στην εξουσία, στην διακυβέρνηση, για να εκπροσωπήσουμε τα συμφέροντα της μεγάλης πλειοψηφίας της ελληνικής κοινωνίας.

Θα μου πείτε: εντάξει, σε αυτές τις εκλογές τι θα γίνει; Εγώ σας λέω λοιπόν, σε αυτές τις εκλογές δεν πετάμε στα σύννεφα. Είναι πολύ δύσκολο να ανατρέψουμε τους συσχετισμούς πλήρως. Όμως, λέει πρώτος ο Μητσοτάκης, δεν το λέω εγώ, η κάλπη θα είναι άδεια στις 25 του Ιούνη. Και θα γεμίσει στις 25 του Ιούνη. Το κριτήριο της ψήφου τώρα είναι διαφορετικό. Πρώτα από όλα γιατί είναι εκλογές με ενισχυμένη αναλογική. Που τι σημαίνει; Ή ο ένας Θα βγει ή ο άλλος. Ή το πρόγραμμα της Νέας Δημοκρατίας θα εφαρμοστεί αν κερδίσει η Νέα Δημοκρατία, θα πάρει 50 έδρες μπόνους ή το πρόγραμμα του ΣΥΡΙΖΑ αν κερδίσει ο ΣΥΡΙΖΑ και πάρει 50 έδρες μπόνους. Σε κάθε περίπτωση είναι κρίσιμο, όχι μόνο για την κοινωνία, αλλά και για την ίδια τη δημοκρατία, να μην έχουμε στις 26 του μήνα μια ανεξέλεγκτη και παντοδύναμη, αλαζονική δεξιά που θα έρθει να ισοπεδώσει τα κοινωνικά δικαιώματα δίχως αντίπαλο.

Για αυτό λοιπόν λέμε, αντικειμενικά τώρα, με τις εκλογές της ενισχυμένης αναλογικής, κάθε ψήφος προοδευτικού πολίτη που δεν θέλει, γιατί γνωρίζει ότι θα είναι ανεξέλεγκτη και αδίστακτη, αν είναι παντοδύναμη η νέα δημοκρατία. Κάθε ψήφος προοδευτικού πολίτη που θα πάει σε οποιοδήποτε άλλη κάλπη, εκτός από την κάλπη του ΣΥΡΙΖΑ, αντικειμενικά ευνοεί το σχέδιο του κυρίου Μητσοτάκη και της Νέας Δημοκρατίας. Να μην έχει αντίπαλο την επόμενη μέρα για να μπορεί να τον κοιτάει στα μάτια. Να μην έχει δύναμη που μπορεί να αποτρέψει το πρόγραμμα κοινωνικής λεηλασίας, άρα εμείς έχουμε έναν στόχο, να έχουμε νικηφόρο αποτέλεσμα, να ανατρέψουμε το συσχετισμό, αλλά σε κάθε περίπτωση έχουμε στόχο την επόμενη μέρα να είμαστε δυνατοί απέναντι στις πολιτικές εκείνες που λεηλατούν τα συμφέροντα της ελληνικής κοινωνίας, της κοινωνικής πλειοψηφίας.Και γνωρίζω ότι σε αυτή την πρόταση, θα υπάρξουν και πολλοί συμπολίτες μας, ψηφοφόροι της νέας Δημοκρατίας που θα συμφωνήσουν. Γιατί ξέρουν ότι είναι υγεία για τη δημοκρατία, σταθερότητα για τον τόπο, ένα πολιτικό σύστημα με ισχυρούς πυλώνες και όχι ένα πολιτικό σύστημα που θα είναι ανεξέλεγκτος αυτός που κυβερνά. 

Και είδαμε δυστυχώς στα προηγούμενα 4 χρόνια ότι ήτανε πολύ αλαζονική η διακυβέρνηση. Είδαμε ότι το κράτος δικαίου δεν το σεβάστηκαν, με τις παρακολουθήσεις. 

Είδαμε ότι τον πλουραλισμό δεν το σεβάστηκαν με την ενημέρωση τύπου 108. Εκατοστή όγδοη σ' όλο τον κόσμο.

Είδαμε λοιπόν και βλέπουμε και τώρα ότι αυτή η αλαζονική συμπεριφορά εγκυμονεί κινδύνους. Όπως για παράδειγμα, τη συμπεριφορά την απαράδεκτη και την εθνικά επιζήμια που βλέπουμε τούτες τις μέρες με αυτά τα παιχνίδια που παίζουνε με ένα τόσο ευαίσθητο εθνικό θέμα, με την μουσουλμανική μειονότητα στη Θράκη που 45 χρόνια τώρα, όσο θυμάμαι τον εαυτό μου, ψηφίζει με τα δικά της κριτήρια. Δεν υπηρξε ποτε να βγει κάποιο κόμμα και να πει, αυτοί οι βουλευτές ψήφισαν επειδή κάνανε συμφωνία με τον Ερντογάν. Ψηφίστηκαν επίδικα από συμφωνία με τον Ερντογάν. Όταν η συμπατριώτισσά σας ή Ντόρα η Μπακογιάννη είχε κατέβει στις εκλογές το 12 είχε πάρει 2% πανελλαδικά, αλλά στη Ροδόπη είχε πάρει 18 και στον Ίασμο είχε πάρει 70. Τι είχε γίνει τότε, είχε κάνει συμφωνία με τον Ερντογάν; Είχε βγει κανένας να πει κάτι τέτοιο; Σήμερα όμως οι αδίστακτοι, επειδή δε βάφτηκε μπλε και αυτό το κομμάτι του χάρτη του εκλογικού, βγαίνουνε και λένε χωρίς ντροπή ότι ένα κόμμα που κυβέρνησε τη χώρα με αξιοπρέπεια, με εθνική υπερηφάνεια είναι προδότες. Που θα φτάσουνε λοιπόν; Πού θα φτάσουν; Βγήκε η κυρία Μπακογιάννη, πήγε και βρήκε την μειονότητα και τους είπε: Ξέρετε κάτι; Αν δε μας ψηφίσετε εμάς, θα περάσετε δύσκολα. Και προσέξτε, αυτό δεν είναι μήνυμα μόνο στην μουσουλμανική μειονότητα. Αυτό είναι μήνυμα σε κάθε κοινωνική κατηγορία, σε κάθε πολίτη. Το είπε μπροστά στις κάμερες, για να πάει σε κάθε σπίτι αυτό το μήνυμα, ότι αν υπάρχουνε κοινωνικές ομάδες, πολίτες που έχουν διαφορετική γνώμη, άποψη, βούληση από αυτήν της δικής μας εξουσίας, κομματικής, οικογενειακής, θα περάσετε δύσκολα. Προσέξτε. 

Εμείς λοιπόν, λέμε στον τόπο μας η δημοκρατία ήταν πάντοτε ισχυρή, θα παραμείνει ισχυρή και τόσο εγώ όσο και ο ΣΥΡΙΖΑ θα δώσουμε τον αγώνα και να μην αισθάνεται κανένας φόβο και να μην είναι καμιά κοινωνική ομάδα μόνη της. Διότι, φίλοι μου, ξέρετε κάτι; Διαχειριστήκαμε πολύ μεγάλες κρίσεις. Τις διαχειριστήκαμε όχι μονάχα με εντιμότητα, αλλά και με πατριωτική ευθύνη. Είναι μεγάλη αυτή η υποκρισία που βλέπουμε μπροστά μας. Διότι εγώ όταν ήμουνα με το ναύαρχο, αρχηγό του ΓΕΕΘΑ. Είχαμε το Μπαρμπαρός τότε, να παραβιάζει τα κυριαρχικά μας δικαιώματα. Θα το κάναμε ποστάλ εμέις το Μπαρμπαρός, όπως έγινε με το Ορούτς Ρέις που πήγαινε πάνω κάτω σε όλο το Αιγαίο και έλεγαν, το παίρνουνε τα κύματα, και έχει, το παίρνει ο αέρας και κάνει θόρυβο και δεν παραβιάζει τα κυριαρχικά μας δικαιώματα. Είχαμε στείλει τη φρεγάτα Νικηφόρος Φωκάς και εμπόδισε το Μπαρμπαρός να διεξάγει έρευνες. Δεν θα βγουν λοιπόν σε εμάς να μιλήσουνε για πατριωτισμό. Όπως και εμείς δεν μιλάμε για Έλληνες μειωμένου πατριωτισμού, έτσι δεν θα ανεχθούμε μύγα στο σπαθί μας διότι εμείς το επιτελέσαμε στο ακέραιο το πατριωτικό μας καθήκον.

Και επιτελέσαμε στο ακέραιο το πατριωτικό μας καθήκον, όταν κάποιοι είχαμε αποφασίσει να επενδύσουν στην πατριδοκαπηλία. Διότι δεν θέλω να ξεχάσω γιατί έγινε από 2018-19, όταν τότε μας λέγανε προδότες. Ό,τι ανταλλάξαμε τη Μακεδονία με τις συντάξεις, γιατί; Γιατί αποφασίσαμε να πάρουμε αυτή τη χώρα στα βόρεια σύνορά μας από την επιρροή της Τουρκίας, να μην είναι μια νέα Λιβύη και να πετάνε τα ελληνικά F16 πάνω από τον εναέριο της χώρο. Και τότε μας είχανε πει προδότες και τι κάνατε 4 χρόνια μετά αυτοί που μας είχαν πει τότε προδότες; Την τιμήσανε και την τήρησανε τη συμφωνία και έβγαινε ο Ζάεφ και έστελνε συγχαρητήριο τηλεγράφημα στον Μητσοτάκη γιατί αγωνίζεται για τα δικαιώματα της Βόρειας Μακεδονίας. Η υποκρισία λοιπόν σε θέματα πολιτικής είναι κάτι συνηθισμένο, αλλά η υποκρισία σε εθνικά θέματα είναι κάτι επιζήμιο.

Και από όποια πολιτική παράταξη κι αν βρισκόμαστε, αριστεροί, κεντρώοι ή δεξιοί οφείλουμε να διαφυλάττουμε το συμφέρον της πατρίδας και να μην παίζουμε με τα θέματα αυτά. Είναι κρίσιμο ζήτημα αυτό. Θέλω λοιπόν κλείνοντας να σας πω. Αυτό που διακυβεύεται την επόμενη μέρα δεν είναι τα κόμματα ή τα πρόσωπα, αλλά η ζωή μας. 4 χρόνια με ποιο πρόγραμμα θα κυβερνηθεί ο τόπος; Θα κυβερνηθεί με ένα πρόγραμμα που δίνει βάρος στην ανάγκη να ενισχυθεί το εθνικό σύστημα υγείας; Με ένα πρόγραμμα το οποίο δίνει βάρος στην ανάγκη να καταπολεμηθεί η ακρίβεια; 

Να σταματήσουμε να δίνουμε επιδοτήσεις, δώσανε το 22, 10 δισεκατομμύρια στα καρτέλ της ενέργειας, του σούπερμάρκετ, των διυλιστηρίων, αλλά να κρατάμε υψηλό το ΦΠΑ; Ή είναι ένα πρόγραμμα το οποίο θα απαξιώσει ακόμα περισσότερο τη δημόσια υγεία και θα συνεχίσει αυτή τη λεηλασία του εισοδήματος, μέσα από την ενίσχυση, στοχευμένα, των ισχυρών και τη φορολεηλασία των πολλών; 

Αυτά είναι τα 2 κρίσιμα θέματα και ένα τρίτο κρίσιμο θέμα είναι οι πλειστηριασμοί. Οι 700.000 πλειστηριασμοί που αναμένεται να γίνουν, διότι τα πάντα έχουν πάρει τα ενυπόθηκα δάνεια από τις τράπεζες. 700.000 πρώτες κατοικίες, επαγγελματική στέγη αλλά και αγροτική γη και δεν έχουν άλλη επιλογή τα funds, αν δεν πάνε σε ένα πλαίσιο ρύθμισης, πλειστηριασμοί θα γίνουν.

Λέω λοιπόν, το κρίσιμο είναι το πρόγραμμα και κυρίως αυτά τα κρίσιμα 3 θέματα: Υγεία, ακρίβεια, πλειστηριασμοί. Σε ό,τι αφορά την ακρίβεια, επιτρέψτε μου να πω 2 πράγματα. Το πρόγραμμα του ΣΥΡΙΖΑ λέει ότι πρέπει να μειωθεί ο ΦΠΑ και ο ειδικός φόρος κατανάλωσης. Το πρόγραμμα της Νέας Δημοκρατίας λέει ότι δεν πρέπει να μειωθεί ο ΦΠΑ και ο ειδικός φόρος κατανάλωσης και την ίδια στιγμή όμως μας λέει ο Μητσοτάκης ότι δεν έχει βάλει ούτε ένα φόρο. Όμως, όταν διπλασιάζεται το κόστος στο καλάθι του νοικοκυριού, αλλά ο ΦΠΑ παραμένει ως συντελεστής σταθερός, δεν είναι ανάγκη να ανέβει για να φορολογηθείς. Όταν κάνει 50 € το καλάθι του νοικοκυριού, αλλά έχει φτάσει τα 100 και ο φόρος παραμένει σταθερός, ο ΦΠΑ, διπλασιάζεται η είσπραξη από το κράτος, άρα διπλασιάζει το φόρους πληρώνεις. Το ίδιο και με την βενζίνη. Όταν έβαζες βενζίνη με 50€ και τώρα βάζεις με 100 και ο φόρος παραμένει ίδιος, πληρώνεις διπλάσιο φόρο. Αυτό έγινε τον τελευταίο ενάμιση χρόνο στη χώρα μας. 6 δισεκατομμύρια ευρώ στα δημόσια ταμεία παραπάνω φόρους πλήρωσαν οι Έλληνες με την έμμεση φορολογία. 6 δισεκατομμύρια ευρώ. 

Γιατί; Για να δίνουν επιδοτήσεις, στοχευμένα, που δεν πήγαιναν όμως στην τσέπη του έλληνα πολίτη. Πήγαιναν στα καρτέλ της ενέργειας για να κρατάνε ψηλά τις τιμές. Πηγαίνουν στα καρτέλ της εφοδιαστικής αλυσίδας στο σούπερμάρκετ για να κρατάνε υψηλά τις τιμές και στα διυλιστήρια επίσης. Λέμε τα πράγματα με το όνομά τους. Δεν γίνεται στην Κύπρο η βενζίνη να έχει πάει, να είναι 1.20 και στην Ελλάδα, στην Κρήτη, να είναι στο 1.80. Πώς γίνεται; 1.90; 1.80 είναι στην Αθήνα, στην Κρήτη είναι πιο ακριβά.

Αν λοιπόν μειωθεί ο ΦΠΑ, στα βασικά είδη κατανάλωσης, οι τιμές θα πέσουν. Αν μειωθεί ο ειδικός φόρος κατανάλωσης στα κατώτερα επιτρεπτά επίπεδα της Ευρωπαϊκής Ένωσης, οι τιμές θα πέσουν. Αν καταργηθεί η υποχρέωση του αγρότη και του κτηνοτρόφου να καταβάλλει τον ειδικό φόρο κατανάλωσης, όπως εμείς το δίνουμε στα 1000 λίτρα, θα έχει ανάσα πάνω από 500 €. Θα σωθεί με αυτό; Όχι, αλλά θα είναι μια ανάσα. Και το μεγάλο ερώτημα είναι αν παραμείνουν υψηλά ΦΠΑ και ειδικούς φόρους κατανάλωσης και τελειώσουν τα επιδόματα, τι θα γίνει την επόμενη μέρα; Διότι αυτά τα pass που δίνει τον τελευταίο ενάμιση χρόνο ο κύριος Μητσοτάκης, βγήκε η ίδια η Ευρωπαϊκή Επιτροπή και λέει μέχρι τέλος του χρόνου, τελειώστα τα, τέρμα.

Άρα λοιπόν αυτά είναι τα κρίσιμα ζητήματα. Αν θα συνεχιστεί η αναδιανομή εισοδήματος μέσα από τη φορολεηλασία, με τον υψηλό ΦΠΑ. Αν θα γίνει η μεγαλύτερη αναδιανομή περιουσίας με τις 700.000 πλειστηριασμούς που αναμένονται το επόμενο διάστημα. 

Αν θα ενισχυθεί η δημόσια υγεία και η δημόσια παιδεία ή θα ενισχύονται τα κολλέγια στην παιδεία και τα ιδιωτικά νοσοκομεία στην υγεία.

Αυτά είναι τα κρίσιμα ερωτήματα τα οποία θα τα βάλουμε με ειλικρίνεια. Θα πούμε την αλήθεια μας στον ελληνικό λαό και θα τον αφήσουμε να αποφασίσει. Θα αποδεχθούμε φυσικά την ετυμηγορία του, όποια και αν είναι αυτή, αλλά μια δέσμευση σας δίνω σήμερα, εδώ στον Ψηλορείτη από κάτω, όποια κι αν είναι αυτή η ετυμηγορία θα σταθούμε στα πόδια μας, θα παλέψουμε. Θα είμαστε εδώ και θα δώσουμε τον αγώνα για να στηρίξουμε τους αδύναμους, τους μεσαίους, να στηρίξουμε την ελπίδα της δικαιοσύνης στον τόπο μας και να ξαναφέρουμε, αργά ή γρήγορα, την προοδευτική παράταξη στο τιμόνι του τόπου και την Κρήτη να ηγηθεί ξανά του αγώνα, την προοδευτική παράταξη και ο ΣΥΡΙΖΑ να είναι στο τιμόνι του τόπου. Ό,τι και να γίνει θα είμαστε εδώ να αγωνιστούμε και θα τα καταφέρουμε. Σας ευχαριστώ θερμά!










