Ερχόμαστε λοιπόν εμείς σήμερα και λέμε. Έχουμε υποχρέωση να σταθούμε απέναντι σε αυτήν τη συντηρητική νεοφιλελεύθερη λαίλαπα και να ανατρέψουμε αυτά τα σχέδια και άλλες φορές είχαν ξεγραμμένο το λαό μας και άλλες φορές είχαν ξεγραμμένο τον ΣΥΡΙΖΑ. Υπολογίζανε πάντοτε όμως χωρίς τον ξενοδόχο.Θέλω λοιπόν να σας καλέσω όλους και όλες. Να δώσουμε αυτή τη μάχη μέχρι και το τελευταίο δευτερόλεπτο να πείσουμε τους πολίτες για το πρόγραμμά μας και να δώσουμε τη μάχη κάνοντας το αδύνατο δυνατό για να ανατρέψουμε αυτούς συσχετισμούς. Μπορούμε να ανατρέψουμε αυτούς τους συσχετισμούς Στις 25 του Ιούνη οι κάλπες θα είναι άδειες. Το αν θα γεμίσουν διαφορετικά απ ότι γέμισαν στις 21 του Μάη εναπόκειται στη δουλειά που θα κάνουμε τις επόμενες 20 μέρες.