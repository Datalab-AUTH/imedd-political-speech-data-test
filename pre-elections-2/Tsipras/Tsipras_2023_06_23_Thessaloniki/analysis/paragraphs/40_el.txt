Ο κ. Μητσοτάκης ξεκίνησε ως ένας πολιτικός που ήθελε να μοιάσει στον Μακρόν, και κατέληξε να είναι ένας πολιτικός-φτυστό αντίγραφο του Όρμπαν της Ουγγαρίας. Ίδιες απόψεις στη μεταναστευτική πολιτική, ίδιες απόψεις στα κρίσιμα θέματα της εξωτερικής πολιτικής, η ίδια διαχείριση στο κράτος Δικαίου με το predator, τις υποκλοπές και την ΕΥΠ να είναι στις δικές του διαταγές. Θέλω λοιπόν να πω ότι ο μόνος που μπορεί να αποτρέψει την “Ορμπανοποίηση” της χώρας, τη μετατροπή της Ελλάδας σε Ουγγαρία, τη μετατροπή της Ελλάδας σε μια ασθενή Δημοκρατία, είναι ο ελληνικός λαός με την ψήφο του την Κυριακή που έρχεται. 