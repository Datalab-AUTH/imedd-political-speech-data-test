Γι’ αυτό τον λόγο θέλω σήμερα να καλέσω κάθε προοδευτικό, δημοκρατικό πολίτη να συνειδητοποιήσει ότι το διακύβευμα της κάλπης στις 25 του μήνα δεν είναι αν την επόμενη μέρα θα έχουμε σταθερότητα ή κυβέρνηση. Δεν είναι αν θα έχουμε τρίτες εκλογές τον Αύγουστο, όπως εκβιάζει ο κ. Μητσοτάκης, αλλά αν την επόμενη μέρα θα επιτρέψουμε με την ψήφο μας να έχουμε ένα καθεστώς ανεξέλεγκτο, ασύδοτο, επικίνδυνο για την κοινωνική πλειοψηφία, αλλά και επιστροφή σε καταστάσεις που κόστισαν πανάκριβα στην κοινωνία και στη χώρα. 