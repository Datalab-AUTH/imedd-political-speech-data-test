Θα θυμάστε, άλλωστε, αμέσως μετά τις εκλογές της 21ης του Μάη, τι μας αποκάλυψε ο κ. Γεωργιάδης. Ότι θέλουν, λέει, 180 βουλευτές για να μπορούν να αλλάξουν το Σύνταγμα μόνοι τους. Σχέδιο τους είναι -και το λένε ανοιχτά- η κατάργηση του άρθρου 16 και τα ιδιωτικά πανεπιστήμια. Και έσπευσε συνήγορος σε αυτό στον κ. Μητσοτάκη, το ΠΑΣΟΚ του κ. Ανδρουλάκη να συνηγορήσει υπέρ του κ. Γεωργιάδη για την αναθεώρηση του Συντάγματος. Προτίθεται να συνδράμει, όπως λέει, στην αλλαγή του Συντάγματος και στο άρθρο 16. Μαζί με την Υγεία έχουν καθώς φαίνεται βάλει στο επίκεντρο του στόχου τους και την Παιδεία. Αν δεν έχει τους 180 βουλευτές ο κ. Μητσοτάκης, θα συνδράμει ο κ. Ανδρουλάκης για να αλλάξουν το άρθρο 16 και να συνταγματοποιήσουν την κερδοσκοπία στα άρθρα του Συντάγματος. 