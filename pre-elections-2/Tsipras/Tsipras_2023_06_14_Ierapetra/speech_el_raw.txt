Θέλω να σας ευχαριστήσω κατ' αρχάς για την παρουσία σας και για την υποδοχή σας, τη ζεστή σας υποδοχή που μας δίνει όλους δύναμη. Είναι χαρά μου να βρίσκομαι και πάλι εδώ στην Ιεράπετρα, να βρίσκομαι στην Κρήτη και θέλω να απευθυνθώ σε εσάς για τα μεγάλα προβλήματα που αντιμετωπίζει η κοινωνία σας που αντιμετωπίζουν οι συμπολίτες σας, αλλά και τα μεγάλα προβλήματα που αντιμετωπίζει ο τόπος. Είμαστε λίγες μέρες πριν από μια κρίσιμη εκλογική αναμέτρηση και αυτή η αναμέτρηση γίνεται με διαφορετικούς όρους. Πρώτα από όλα, διότι τούτη τη φορά, μπροστά μας έχουμε την αναμέτρηση, η οποία είναι βέβαιο ότι θα βγάλει κυβέρνηση για τα επόμενα 4 χρόνια. Όποιος βγει πρώτος είναι αυτός που θα κυβερνήσει τα επόμενα 4 χρόνια. Δεν είναι μια αναμέτρηση με το εκλογικό σύστημα της απλής αναλογικής. Είναι μια αναμέτρηση ξανά με το σύστημα που γνωρίζαμε εδώ και πάρα πολλά χρόνια. Το σύστημα της ενισχυμένης αναλογικής. Είχαμε ένα όραμα να αλλάξουμε το πολιτικό σύστημα, το δοκούν, να το κάνουμε λιγότερο τοξικό. Για αυτό, για να είναι δίκαιη και να είναι ισότιμη η ψήφος του κάθε πολίτη και γι αυτό θεσπίσαμε την απλή αναλογική. 

Όμως, καθ' όλη τη διάρκεια της προηγούμενης εκλογικής περιόδου, εμείς ανοίγαμε τη συζήτηση για τις προγραμματικές συγκλίσεις, για την αναγκαία προγραμματική συζήτηση, προκειμένου να υπάρξει προοδευτική διακυβέρνηση την επόμενη μέρα και οι άλλες προοδευτικές δυνάμεις επέλεξαν να ασχοληθούν μονάχα με το πως θα μεγαλώσουν το δικό τους το χωράφι και όχι πώς θα κυβερνηθεί η χώρα και έκαναν μονομέτωπο στο ΣΥΡΙΖΑ, αντί να κοιτάν ποιος κυβέρνησε τα 4 τελευταία χρόνια, αντί να χτυπάνε τον κύριο Μητσοτάκη και τη νέα δημοκρατία. Σήμερα όμως έχουμε μια τελείως διαφορετική συνθήκη. Και όλοι οι πολίτες καταλαβαίνουν ότι αυτά που αντιπαρατίθενται ως προγράμματα διακυβέρνησης, ως σχέδια εξουσίας για την επόμενη μέρα είναι το πρόγραμμα του κυρίου Μητσοτάκη και το πρόγραμμα του ΣΥΡΙΖΑ. 

Και θέλω αυτό να το τονίσω. Ο ΣΥΡΙΖΑ Προοδευτική Συμμαχία ήταν, είναι και θα παραμείνει κόμμα εξουσίας, ούτε κόμμα διαμαρτυρίας, ούτε κόμμα συμπλήρωμα στη διακυβέρνηση της Δεξιάς. Ο κατακερματισμός της προοδευτικής ψήφου οδήγησε σε ένα αρνητικό αποτέλεσμα στις 21 Μάη, όμως θα δανειστώ μια φράση που αρέσει στον κύριο Μητσοτάκη, να και κάτι που συμφωνούμε, στις 25 του Ιούνη η κάλπη θα είναι άδεια και το κριτήριο της ψήφου θα είναι με ποιο πρόγραμμα και ποιός θα μας κυβερνήσει τα επόμενα 4 χρόνια. Η Νέα Δημοκρατία ή ο ΣΥΡΙΖΑ προοδευτική συμμαχία; Εμείς λοιπόν σ'αυτές τις εκλογές πηγαίνουμε με ένα στόχο, ένα κόμμα εξουσίας δεν μπορεί να έχει άλλο στόχο. Με στόχο να φέρουμε ένα νικηφόρο αποτέλεσμα, με στόχο να ανατρέψουμε τους δυσμενείς συσχετισμούς που καταγράφηκαν στην κάλπη της απλής αναλογικής. Και σε κάθε περίπτωση πιστεύουμε ότι αυτό είναι τόσο χρήσιμο για την κοινωνία, όσο όμως είναι κρίσιμο και για τη δημοκρατία. Είναι ζήτημα σταθερότητας του πολιτικού συστήματος και υγείας της ίδιας της δημοκρατίας. 

Και το λέω αυτό διότι τις τελευταίες μέρες βλέπουμε μια Δεξιά, η οποία δεν μπορεί να κρύψει την έπαρση και την αλαζονεία της. Δεν μπορεί να κρύψει ότι θέλει, όχι απλά να νικήσει τις εκλογές, όχι απλά να είναι αυτοδύναμη, αλλά να είναι παντοδύναμη και όχι παντοδύναμη κυβέρνηση, αλλά παντοδύναμο καθεστώς. Θέλουν να είναι παντοδύναμο καθεστώς για αυτό εκφοβίζουν, εκβιάζουν κάθε κοινωνική ομάδα που μπορεί να έχει διαφορετική θέση και άποψη από αυτούς κι αυτό είναι ένα μήνυμα το οποίο αφορά όλους. Είτε ψηφίσουν το ΣΥΡΙΖΑ, είτε ακόμα και τη νέα δημοκρατία. Τι θέλουμε την επόμενη μέρα; Θέλουμε την επόμενη μέρα μια αλαζονική, παντοδύναμη, ανεξέλεγκτη διακυβέρνηση που θα λειτουργεί ως καθεστώς, ένα καθεστώς κομματικής και οικογενειακής εξουσίας ή θέλουμε μια ζωντανή και υγιή δημοκρατία; Θέλουμε να υπάρχει δύναμη η οποία θα μπορεί να κοιτάει στα μάτια, όποια κι αν είναι η κυβέρνηση την επόμενη ημέρα και να υπερασπίζεται την κοινωνία ή όχι; Αυτό είναι ένα κρίσιμο ερώτημα.

Μιας όμως και αντιπαρατίθενται τα προγράμματα, επιτρέψτε μου να πω δυο λόγια για τα εναλλακτικά προγράμματα διακυβέρνησης που τίθενται στην κρίση του ελληνικού λαού ενόψει της αναμέτρησης της 25ης του Ιούνη. Και θέλω να ξεκινήσω από ένα που νομίζω ότι είναι βασικό, κρίσιμο. Που δεν του δώσαμε τη δέουσα σημασία στη συζήτηση ενόψει των εκλογών της απλής αναλογικής. Είναι το θέμα της υγείας και επιτρέψτε μου να ξεκινήσω από αυτό, γιατί βρίσκομαι εδώ στην ιεράπετρα, σε έναν τόπο που γνωρίζω πάρα πολύ καλά ότι τοπική κοινωνία έχει δώσει αγώνες για να υπερασπιστεί το δημόσιο νοσοκομείο της πόλης και θέλω να μιλήσω με τη γλώσσα της αλήθειας, γιατί πρέπει να μιλάμε τη γλώσσα της αλήθειας. Από τη μια είναι ένα σχέδιο, το σχέδιο του ΣΥΡΙΖΑ, το οποίο θέλει να βάλει σε προτεραιότητα τη δημόσια υγεία. Θέλουμε ένα νέο ισχυρό εθνικό σύστημα υγείας, γιατί το όραμα μας είναι όλοι οι πολίτες, ανεξαρτήτως της οικονομικής τους δυνατότητας να έχουν πρόσβαση σε ένα σύστημα υγείας που θα προσφέρει αξιοπρεπή φροντίδα και περίθαλψη ιατρική και φαρμακευτική σε όλες τις Ελληνίδες και σε όλους τους Έλληνες. Και για να το κάνουμε αυτό, έχουμε σχεδιάσει την ανακατανομή των πόρων του Ταμείου Ανάκαμψης, η σημερινή κυβέρνηση δίνει μόνο 2% για την υγεία. Έχουμε σχεδιάσει να ενισχύσουμε τους μισθούς των πρωτοδιοριζόμενων γιατρών. Έχουμε σχεδιάσει να μονιμοποιήσουμε γιατρούς και νοσηλευτές που βρέθηκαν στην πρώτη γραμμή της πανδημίας. Έχουμε σχεδιάσει να εντάξουμε τους νοσηλευτές στα βαρέα και ανθυγιεινά, να προχωρήσουμε σε 15.000 αναγκαίες νέες προσλήψεις για τα δημόσια νοσοκομεία.

Ποιό είναι το σχέδιο της Νέας Δημοκρατίας για το Εθνικό Σύστημα Υγείας; Είναι και θα το πω με απόλυτη ευκρίνεια, το σχέδιο Πνευματικού. Είναι αυτό που φανέρωσε ο υποψήφιος βουλευτής της Νέας Δημοκρατίας στην Εύβοια και πρώην βουλευτής, αξιόλογος καθηγητής, ο οποίος το φανέρωσε μέσα από τις δηλώσεις του και ανάγκασαν τον κύριο Μητσοτάκη να κάνει τάχατες ότι το βγάζει από το ψηφοδέλτιο. Στα ψηφοδέλτια είναι δεν έχει βγει. Είχε δηλωθεί. Ποιο είναι το σχέδιο Πνευματικού; Το κρυφό σχέδιο Μητσοτάκη που είχε φανερώσει; Ήρθε η πανδημία και δεν το ολοκλήρωσε. Θέλω να σας θυμίσω ότι κατά τη διάρκεια της συζήτησης του προϋπολογισμού του 20 Δεκέμβρη του '19 στη Βουλή, λίγο πριν έρθει η πανδημία, ήρθε το Μάρτη του '20, ο κύριος Μητσοτάκης μας είχε πει ότι σχεδίαζε τότε, να προχωρήσει πιλοτικά για να το ολοκληρώσει αργότερα σχεδόν σε όλα τα νοσοκομεία. 

Στη σύμπραξη δημόσιου ιδιωτικού, στη μετατροπή 3 δημόσιων νοσοκομείων σε νομικά πρόσωπα ιδιωτικού δικαίου και στη σύμπραξη με ιδιώτες, δηλαδή: να πάρει δημόσια νοσοκομεία, να τους μειώσει τον προϋπολογισμό, να βάλει managers, ceo και ιδιώτες, για να τα διαχειρίζονται από κοινού. Και μας είπε τότε, θα ανατριχιάσετε όταν θα δείτε τι θα κάνω στη δημόσια υγεία. Το είπε επί λέξει. 

Ήρθε η πανδημία και δεν προλάβαμε να ανατριχιάσουμε με το σχέδιο του, ανατριχιάσαμε με τους αριθμούς και τα αποτελέσματα της χώρας που ήταν χειρότερη σε όλη την Ευρώπη σε θανάτους, αναλογικά με τον πληθυσμό μας. Θρηνήσαμε 38.000 θύματα, χειρότεροι και από τη Βραζιλία του Μπολσονάρο. Γιατί; Γιατί το Εθνικό Σύστημα υγείας ήτανε αδύναμο, απροστάτευτο, ανίσχυρο. Γιατί μας έλεγαν τότε, θυμάστε: Δεν έχουμε μελέτες που να αποδεικνύουν ότι εκτός των μονάδων εντατικής θεραπείας, οι άνθρωποι μπορεί να πεθάνουνε, το ίδιο είναι είτε μέσα, είτε έξω από τις μονάδες εντατικής θεραπείας.

Δεν τα ξεχάσαμε αυτά, αλλά το σχέδιό του δεν το υλοποίησε, δεν πρόλαβε να το υλοποιήσει και έρχεται τώρα να το βάλει μπροστά, να το υλοποιήσει. Το σχέδιο με το οποίο λένε, ο ίδιος το είπε, θα ανατριχιάσουμε και όντως ανατριχιάσαμε με τη δήλωση του Πνευματικού, ο οποίος μίλησε για διαλογή ασθενών. Δηλαδή τι; Είπε: δεν υπάρχει δυνατότητα το δημόσιο να καλύπτει τις δαπάνες για την υγεία. Είναι ακριβή η υγεία. Άρα, τα δημόσια νοσοκομεία θα πρέπει να κάνουνε περικοπές, θα πρέπει να κλείσουν δημόσιες δομές και όταν θα πηγαίνει ένας ασθενείς με χαμηλό προσδόκιμο ζωής για να πάρει μια θεραπεία που είναι ακριβή, θα διαλέγουμε σε ποιον θα τη δίνουμε. Θα τη δίνουμε σε αυτόν που θα έχει μεγαλύτερο προσδόκιμο ζωής. Αυτό όμως είναι ανατριχιαστικό. Δεν είναι απλά κυνικό και τι μας οδηγεί σε μια κοινωνία που θα απαξιώνει τη μεγαλύτερη αξία; Ποιά είναι η μεγαλύτερη αξία; Η ανθρώπινη ζωή είναι η μεγαλύτερη αξία. Δεν είναι για μας αξία το όφελος, το κέρδος, τα κέρδη και οι ζημιές. Αξία είναι η ανθρώπινη ζωή. 

Γιατί όμως λέω ότι είναι κρίσιμο αυτό για την Ιεράπετρα, για την τοπική σας κοινωνία; Γιατί ξεκίνησα να μιλώ για την υγεία, όχι μόνο γιατί δώσατε αγώνα για να διατηρήσετε ζωντανό το νοσοκομείο σας, αλλά γιατί πρώτο στη λίστα για να κλείσει, στην εφαρμογή του σχεδίου Μητσοτάκη-Πνευματικού είναι το νοσοκομείο της Ιεράπετρας. Πρώτος νόμος στη λίστα για κλείσιμο δημόσιων δομών υγείας είναι ο νομός Λασιθίου, γιατί; Γιατί έχει 3 νοσοκομεία. Είναι πολλά. Να φτιάξουμε ιδιωτικά περισσότερα, αλλά όχι και 3 δημόσια νοσοκομεία. 

Γι' αυτό λοιπόν εμείς λέμε: αυτά είναι τα κρίσιμα ζητήματα για την επόμενη μέρα. Λέμε ότι οι πολίτες της Ιεράπετρας που έχτισαν τη δεκαετία του 40, η τοπική κοινωνία, αυτό το νοσοκομείο από το υστέρημά τους το έχτισαν, τη δεκαετία του 40. Έχουν δικαίωμα το 2023, να έχουν ένα καλά στελεχωμένο δημόσιο νοσοκομείο. Είναι δικαίωμα για κάθε πολίτη η πρόσβαση σε αξιοπρεπείς συνθήκες περίθαλψης και υγείας. Προσέξτε. Αυτά που σας λέω δεν είναι επιστημονική φαντασία. Τα βλέπουμε να γίνονται πράξη. Δείτε τι γίνεται με το ΕΚΑΒ. Εμείς βρεθήκαμε και κυβερνήσαμε στις πιο δύσκολες συνθήκες, αντικειμενικά. 

Η χώρα χρεοκοπημένη, τα ταμεία άδεια, η τρόικα πάνω απ' το κεφάλι μας, να κοιτάει και το τελευταίο ευρώ που δαπανούμε. Την ίδια στιγμή όμως προσπαθήσαμε, αγωνιστήκαμε και πετύχαμε κάθε χαραμάδα που βρίσκαμε από αυτή την περιβόητη διαπραγμάτευση, να μην ξεχνάμε ποτέ για ποιανού το λόγο και για ποιανού το μέρος διαπραγματευόμαστε, για τους αδύναμους. Αλλά σε κάθε χαραμάδα προσπαθήσαμε να υλοποιήσουμε και υλοποιήσαμε πολιτικές για το δημόσιο συμφέρον. 

Ήμασταν εμείς αυτοί που, παρά τα μνημόνια, εντάξαμε μέσα στο σύστημα της ιατροφαρμακευτικής περίθαλψης δυόμισι εκατομμύρια ανασφάλιστους τότε, που τους είχε πετάξει η κυβέρνηση Σαμαρά εκτός Εθνικού Συστήματος Υγείας. Δυόμισι εκατομμύρια ανασφάλιστους.

Που τα ίδια κάνουν και τώρα, ε; Τα ίδια κάνουν και τώρα αυτοί που διέσπειραν fake news και ψέματα ότι δήθεν εμείς θα αυξάναμε τις ασφαλιστικές εισφορές των μικρομεσαίων επιχειρηματιών, μια εβδομαδα μετα, ειρωνεία της τύχης, 1η Ιουνίου, αφήσανε δεκάδες χιλιάδες ελεύθερους επαγγελματίες και αγρότες εκτός ιατροφαρμακευτικής περίθαλψης ΕΟΠΥΥ αυτούς οι οποίοι δεν είχαν τη δυνατότητα να πληρώσουν με μιας τις ασφαλιστικές εισφορές, στον ΕΦΚΑ ενός ολόκληρου χρόνου. Για τώρα μιλάω, έξω είναι. Αλλά προσέξτε. Προσέξτε τώρα. Προσέξτε, ναι, να μιλήσουμε όμως με την γλώσσα της αλήθειας. Για αυτό που ζούνε και για αυτό που έρχεται. Για αυτό που θα έρθει. 

Εμείς λοιπόν δεν βάλαμε μόνο δυόμισι εκατομμύρια εντός συστήματος τα πιο δύσκολα χρόνια, αλλά φροντίσαμε να στήσουμε τα νοσοκομεία στα πόδια τους, να μην καταρρεύσουν και το ξέρετε καλα εσείς αυτό στην Ιεράπετρα. Φροντίσαμε, προσέξτε, να προσλάβουμε, πάνω από 300 μόνιμους στο ΕΚΑΒ, διασώστες, τα μνημονιακά χρόνια. 

Και έρχεται η νέα δημοκρατία σε 4 χρόνια, εκτός μνημονίων, με την Ευρωπαϊκή Ένωση να τους δίνουν τη δυνατότητα να δαπανήσουν πάνω από 50 δις. Με λόγο και αιτία την πανδημία, αλλά που να τα δαπανήσουν κατά προτεραιότητα; Στην υγεία. Ε και τι κάνουνε; Αφήνουν τα νοσοκομεία ερειπωμένα. Το προσωπικό μειώνεται, εξίμισι χιλιάδες λιγότεροι, οι γιατροί και οι νοσηλευτές, οι μόνιμοι το 2023 από ο,τι το αφήσαμε εμείς το '19 και αφήνουνε το ΕΚΑΒ χωρίς προσωπικό, χωρίς διασώστες. 560 φύγανε αυτή την τετραετία, ούτε μια πρόσληψη δεν έκανε ο κύριος Μητσοτάκης. Γιατί; Δεν είχε τώρα τη δημοσιονομική δυνατότητα; Είχε την τρόικα να του μετράει το τελευταίο ευρώ; Όχι και εμείς την είχαμε και προσλάβαμε. Τώρα χωρίς τρόικα, άφησαν το ΕΚΑΒ να καταρρεύσει. 148 ασθενοφόρα εμείς παραλάβαμε το 2018. Έχουμε ασθενοφόρα και σήμερα. Δεν έχουμε διασώστες και στις περισσότερες τουριστικές περιοχές υπάρχει μονάχα ένα ασθενοφόρο. Στο Λεκανοπέδιο της Αττικής, 84 ασθενοφόρα λειτουργούσαν επί των ημερών μας. 52 λειτουργούν σήμερα. Γιατί; Γιατί δεν είμαι στο σχέδιο τους να στηρίξουν τη δημόσια υγεία. Γιατί δεν είναι στις αξίες τους η ανθρώπινη ζωή. Είναι φτηνή η ανθρώπινη ζωή. Μπορεί μια γυναίκα να πεθαίνει στην καρότσα ενός αγροτικού αυτοκινήτου σαν το σκυλί αλλά κοστίζει... κοστίζει η υγεία και δεν μπορεί να την αναλάβει το δημόσιο.

Εμείς λοιπόν λέμε όσο κι αν κοστίζει αυτό, είναι ανεκτίμητο το κόστος. Διότι η ανθρώπινη ζωή για μας είναι προτεραιότητα. Γι' αυτό και σε αυτή την εκλογική αναμέτρηση, να έχετε στο μυαλό σας ότι το πιο κρίσιμο που έχουμε να συζητήσουμε είναι πώς θα ζήσουμε τα επόμενα 4 χρόνια. Εμείς λοιπόν, λέμε: Εθνικό Σύστημα Υγείας ισχυρό, προσλήψεις, δυνατότητα στελέχωσης του ΕΚΑΒ, πρωτοβάθμια φροντίδα υγείας, τοπικές μονάδες υγείας, νοσοκομεία τα οποία θα δίνουν τη δυνατότητα αξιοπρεπούς ιατροφαρμακευτικής περίθαλψης για όλους τους πολίτες και όχι διάλυση του ΕΣΥ, όπως προβλέπει η νέα Δημοκρατία. 

Να πω και αλλα 2-3 κρίσιμα θέματα προγραμματικά για τη μικρομεσαία επιχειρηματικότητα. Η Νέα δημοκρατία έχει σχέδιο, το σχέδιο Πισσαρίδη. Τι έλεγε το σχέδιο Πισσαρίδη; Έλεγε ότι πρέπει να κλείσουνε οι μικρομεσαίες επιχειρήσεις που δεν μπορούν να είναι ανταγωνιστικές. Εμείς αντιθέτως πιστεύουμε ότι οι μικρομεσαίες επιχειρήσεις είναι η ραχοκοκαλιά της οικονομίας και πρέπει να στηριχθούν. Τι έλεγε και τι λέει το σχέδιο της Νέας Δημοκρατίας για την μικρομεσαία επιχειρηματικότητα; Όσοι μπορούν να είναι ανταγωνιστικοί, επιβιώνουνε, οι άλλοι πεθαίνουν. 

Εμείς λοιπόν έχουμε σχέδιο για τη μικρομεσαία επιχειρηματικότητα, όχι αυξήσεις εισφόρων, αλλά ρύθμιση χρεών, όπως κάναμε το 2018 με τις ασφαλιστικές εισφορές των μικρομεσαίων και επιχειρηματιών που δώσαμε λύση διαγραφής μέρους της ονομαστικής αξίας του χρέους και 120 δόσεις για το υπόλοιπο χρέος. Ρύθμιση χρεών λοιπόν και όχι κλείσιμο, στραγγαλισμός της μικρομεσαίας επιχειρηματικότητας. 

Για την ακρίβεια. Ένα άλλο μεγάλο κρίσιμο θέμα, απασχολεί πιστεύω κάθε νοικοκυριό. Το 2019 βγαίναμε από τα μνημόνια και πράγματι, παρά τα όσα καταφέραμε, δεν θα πούμε ότι η σύνταξη ή ο μέσος μισθός ήταν αυτός που έκανε τους ανθρώπους να αισθάνονται ότι είναι πλούσιοι και ότι ζουν με ευημερία μεγάλη. Παρόλα αυτά, η σύνταξη και ο μισθός το 2019, σύμφωνα με επίσημα στοιχεία, είχε 40%... έως 40% μεγαλύτερη αγοραστική δύναμη από αυτή που έχει τώρα. 

Ένας συνταξιούχος το '19, δεν έλεγε ότι είναι πλούσιος, αλλά μπορούσε με αξιοπρέπεια από τη σύνταξή του να αγοράσει ένα δώρο στο εγγόνι του. Σήμερα, ο συνταξιούχος τρώει υποσχέσεις πολλές, αλλά δεν τρώει γιατί δεν μπορεί να περάσει ούτε έξω από σούπερ μάρκετ. Φεύγει η σύνταξη στο ρεύμα και στις υποχρεώσεις, στα ενοίκια, διότι αυτή η ακρίβεια έχει οδηγήσει ιδίως τα χαμηλά εισοδήματα σε απόλυτη λεηλασία. 

Μας λέει ο κύριος Μητσοτάκης: εγώ δεν άφησα φόρους. Ψέματα. Διότι τους τελευταίους 18 μήνες έχει εισπράξει 6 δισεκατομμύρια περισσότερους φόρους από τους έλληνες πολίτες, λεηλατώντας το εισόδημά τους, μέσα από τον υψηλό ΦΠΑ, και τον υψηλό ειδικό φόρο κατανάλωσης.

Τι λέει το δικό μας σχέδιο; Το δικό μας πρόγραμμα; Μείωση του ΦΠΑ, μείωση του ειδικού φόρου κατανάλωσης. 

Κατάργηση της καταβολής φόρου κατανάλωσης, ειδικού φόρου κατανάλωσης, στο αγροτικό πετρέλαιο. 

Πλαφόν κέρδους στα καρτέλ της ενέργειας για να μπορέσει να ανασάνει η μεσαία τάξη και τα λαϊκά στρώματα. Και βεβαίως εμείς λέμε ότι δεν πρέπει να πληρώσουμε σε γη πλούσια. Να σταματήσει η αισχροκέρδεια, να σταματήσουν τα υπερκέρδη. Γι' αυτό και λέμε τα 6 δισεκατομμύρια υπερκέρδη που έχουν συσσωρευτεί στις εταιρείες ενέργειας και διύλισης πρέπει αυτά να φορολογηθούν, να μειώσουμε τους έμμεσους φόρους που αφορούν όλο τον κόσμο, αλλά αυτούς που έχουν 6 δις υπερκέρδη θα πρέπει με κάποιο τρόπο να βρούμε τα χρήματα για να χρηματοδοτήσουμε τις ανάγκες, τις κοινωνικές, τα νοσοκομεία, τα σχολεία, τη στήριξη του κοινωνικού κράτους. 

Και ένα τελευταίο θα σας πω. Το επόμενο διάστημα επίκεινται 700.000 περίπου πλειστηριασμοί καθώς 700.000 ενυπόθηκα δάνεια έχουν περάσει από τις τράπεζες και τα funds. Έχουνε βάλει και μια εγγύηση 19 δισεκατομμυρίων. Αν δεν γίνουν οι πλειστηριασμοί, δηλαδή, θα  πληρώσει το ελληνικό δημόσιο 19 δις. Εμείς καταθέσαμε και αυτό είναι το πρόγραμμά μας, ένα πλαίσιο ρύθμισης, δίκαιης ρύθμισης, να δοθεί η δυνατότητα με ένα νομικό πλαίσιο που θα είναι υποχρεωτικό για τους πιστωτές, να δοθούν οι ρυθμίσεις που θα δώσουν τη δυνατότητα όχι μόνο στους αδύναμους, αλλά και στους μεσαίους που είναι σε υποθήκη η πρώτη τους κατοικία, η επαγγελματική τους στέγη, η αγροτική γη να πάνε σε ρυθμίσεις βιώσιμες που θα μπορέσουν να ανταπεξέλθουν να τις πληρώσουν και το κράτος ως αρωγός να στηρίξει τις ρυθμίσεις αυτές, επιδοτώντας τη δόση των ανθρώπων που θα μπορούν σιγά σιγά να αποπληρώνουν τα χρέη τους. Και τα funds να προχωρήσουν σε ένα γενναίο κούρεμα των απαιτήσεών τους, όχι με 15-20 % που έχουν πάρει τα κόκκινα δάνεια, να θέλουν να βγάλουν το 100%.

Αυτό είναι το σχέδιο του ΣΥΡΙΖΑ, το σχέδιο της Νέας Δημοκρατίας είναι δεκάδες εκατοντάδες χιλιάδες πλειστηριασμοί. Η εικόνα που είδατε με τον ηλικιωμένο ανάπηρο στην Χαλκιδική να μένει έξω από το σπίτι του που ήταν εγγυητής στο δάνειο του άνεργου γιου. Η εικόνα με την γυναίκα μονογονεικής οικογένειας στα άνω πετράλωνα να μένει έξω από το σπίτι της για 5000 € θα είναι η εικόνα που θα βλέπουμε καθημερινά την επόμενη τετραετία. 

Και από ποιους; Από αυτούς που λέμε στρατηγικούς κακοπληρωτές, όσους χρωστάνε 5 και 10.000 €, αλλά οι ίδιοι χρωστάνε 400 εκατομμύρια δανεικά και αγύριστα στις τράπεζες και δεν πρόκειται να τα δώσουν ποτέ. 

Αυτά είναι τα κρίσιμα ζητήματα που απασχολούν την ελληνική κοινωνία. Κρίσιμο ζήτημα είναι αν οι αγρότες μας θα έχουν τη δυνατότητα να παραμείνουν στην ύπαιθρο για να καλλιεργούν ή αν θα τους πνίγουν τα χρέη. Γι αυτό εμείς έχουμε σχέδιο, να φτιάξουμε ένα ειδικό ταμείο για τη μικρομεσαία επιχειρηματικότητα και τον αγροτικό κόσμο, για να δίνουμε μικροπιστώσεις. Να τους χρηματοδοτούμε, διότι σήμερα δεν μπορούν να περάσουν ούτε έξω από τις τράπεζες.

Τράπεζες που δείχνουν πάλι να έχουν υπερκέρδη τη στιγμή που αφήνουν τα επιτόκια καταθέσεων σταθερά και αυξάνουν διαρκώς τα επιτόκια χορηγήσεων και όποιος χρωστάει... χρώσταγε μέχρι χθες 300-400 €, τώρα καλείται να πληρώσει 500 και 600. Αυτά λοιπόν λέμε ότι πρέπει να σταματήσουν. Με μια ισχυρή δημόσια παρέμβαση, με έναν ισχυρό δημόσιο πυλώνα και στο τραπεζικό σύστημα. Αυτές είναι οι βασικές διαφορές στα προγράμματα του ΣΥΡΙΖΑ και της Νέας Δημοκρατίας. Τα δύο προγράμματα σε αυτή την εκλογική αναμέτρηση.

Και θέλω λοιπόν να σας πω. Θέλω λοιπόν να σας πω, κλείνοντας, 2 πράγματα. Το πρώτο... Ακούστε το αυτό. Η νέα δημοκρατία έχει ένα πρόγραμμα στο οποίο λέει και υπόσχεται πράγματα που δεν πρόκειται να κάνει και δεν λέει πράγματα, τα οποία έχει σχέδιο να κάνει. Αυτά τα οποία υπόσχεται, δεν τα έχει καταγράψει στο μεσοπρόθεσμο πρόγραμμα που κατέθεσε στις Βρυξέλλες. Από τις υποσχέσεις που δίνει ο Μητσοτάκης, καμία δεν είναι καταγεγραμμένη στο σχέδιο που έστειλε στις Βρυξέλλες, πριν από 2 μήνες, όχι πριν από 2 χρόνια. Καμία. Και βεβαίως δεν λέει φωναχτά αυτά τα οποία έχει σχέδιο να κάνει. Σας είπα για τη δημόσια υγεία, κλείσιμο νοσοκομείων, περικοπές δαπανών, διαλογή ασθενών, 700.000 πλειστηριασμούς. Αυτά δεν τα λέει. 

Εμείς από την άλλη ότι έχουμε το λέμε καθαρά, όλα τα λέμε καθαρά. Δεν φοβόμαστε να πούμε την αλήθεια. Ποιους έχουμε στόχο να ευνοήσουμε και ποιους έχουμε στόχο να χτυπήσουμε. Τα ισχυρά συμφέροντα έχουμε στόχο να τα χτυπήσουμε για να μπορέσουν να ζήσουνε οι αδύναμοι, να ζήσει η μεσαία τάξη, να ζήσει η κοινωνία. Για αυτό και μας πολεμάνε, να το ξέρετε.

Θέλω όμως να κλείσω, βάζοντας το πραγματικό δίλημμα της ψήφου της 25 του Ιούνη, που αφορά κυρίως τους προοδευτικούς πολίτες, αλλά και κάθε δημοκρατικό πολίτη που μπορεί να ψήφισε την νέα δημοκρατία, αλλά αντιλαμβάνεται πάρα πολύ καλά σήμερα ότι το πολιτικό σύστημα και η δημοκρατία του τόπου μας, θα είναι μια δημοκρατία ανεπαρκής και ένα πολιτικό σύστημα αστάθειας, αν έχουμε ένα ισχυρό και ανεξέλεγκτο καθεστώς την επόμενη μέρα.

Στόχος μας, σας είπα, δεν είναι άλλο από την ανατροπή του συσχετισμού και το νικηφόρο αποτέλεσμα, αλλά σε κάθε περίπτωση είναι αναγκαίο για την κοινωνία. Είναι αναγκαίο για τον τόπο. Είναι αναγκαίο για τη δημοκρατία, να μην αφήσουμε την προοπτική μιας ανεξέλεγκτης καθεστωτικής Δεξιάς την επόμενη μέρα. Να υπάρχει μια δύναμη ισχυρή, να μπορεί να κοιτάει στα μάτια αυτούς που θέλουν να επιβάλλουν αντικοινωνικές πολιτικές. Άρα, με δεδομένο το γεγονός ότι τούτη τη φορά ψηφίζουμε με ενισχυμένη αναλογική και μπαίνουν ξανά τα γνωστά διλήμματα, δεν τα βάζουμε εμείς, τα βάζει η ζωή, κάθε ψήφος προοδευτικού πολίτη. Που θα κατευθυνθεί οπουδήποτε αλλού εκτός από την κάλπη του ΣΥΡΙΖΑ. Κάθε ψήφος προοδευτικού πολίτη που κατανοεί ότι δεν πρέπει να ενισχυθεί και να είναι ανεξέλεγκτη η νέα δημοκρατία, αλλά θα κατευθυνθεί οπουδήποτε αλλού εκτός από την κάλπη του ΣΥΡΙΖΑ, αντικειμενικά, ευνοεί εξυπηρετεί τον σχεδιασμό της Νέας Δημοκρατίας και του κύριου Μητσοτάκη. 

Γιατί Νέα Δημοκρατία και κύριος Μητσοτάκης, ένα πράγμα θέλουνε. Ένα πράγμα θέλουνε. Να κερδίσουνε. Και όχι απλά να κερδίσουνε, να κατακερματιστεί η προοδευτική ψήφος για να μην έχουν αντίπαλο την επόμενη μέρα. Πόσο μεγάλη σημασία λοιπόν, θα έχει να μπουν στη βουλή κόμματα τα οποία στήθηκαν από το καθεστώς Μητσοτάκη; Στήθηκαν από το καθεστώς Μητσοτάκη. Πόσο μεγάλη σημασία έχει κάποιος να πάει από το 7 στο 8 ή από το 10 στο 13; Μεγάλη σημασία έχει να ανατρέψουμε αυτό το συσχετισμό. Μεγάλη σημασία έχει να αποτρέψουμε τη νίκη ενός αντιλαικού, αντικοινωνικού προγράμματος όπως αυτού της Νέας Δημοκρατίας και μεγάλη σημασία έχει την επόμενη μέρα να είμαστε παρόντες και να υπερασπιζόμαστε τα δικαιώματα της κοινωνίας. Και δεσμευόμαστε απέναντι σας. Θα είμαστε παρόντες. Θα είμαστε μαζί ό,τι και να γίνει. Να 'στε καλά!









