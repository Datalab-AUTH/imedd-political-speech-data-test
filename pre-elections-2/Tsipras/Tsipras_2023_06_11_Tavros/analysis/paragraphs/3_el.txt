Ο κόσμος της μισθωτής εργασίας και το εργατικό κίνημα στη χώρα μας, φίλες και φίλοι, είναι στο στόχαστρο μίας ιδεολογικής και πολιτικής επίθεσης. Στη χώρα μας, αυτή η επίθεση είχε ακόμα πιο έντονα χαρακτηριστικά. Ο συνδικαλισμός, η οργάνωση των εργαζομένων, η απεργία και η διεκδίκηση αντιμετωπίστηκαν  όλα τα προηγούμενα χρόνια, ιδίως τα τέσσερα τελευταία, όμως, γιατί αυτή η επίθεση στα δικαιώματα των εργαζομένων έχει ξεκινήσει εδώ και δεκαετίες, αλλά ιδίως τα τέσσερα τελευταία χρόνια ο συνδικαλισμός, η οργάνωση των εργαζομένων, η απεργία, η διεκδίκηση, αντιμετωπίστηκαν ως αντίπαλοι της προόδου και της ανάπτυξης. Τα αποτελέσματα τα γνωρίζουμε: Μία αγορά εργασίας στην οποία επικρατεί η εργοδοτική ασυδοσία, οι ελαστικές σχέσεις εργασίας, η ανασφάλεια και η εξατομίκευση. 