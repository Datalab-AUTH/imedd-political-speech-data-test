Έφτασαν όμως στο τελευταίο σκαλοπάτι με τον εκβιασμό αυτόν που αποτόλμησε η κ. Μπακογιάννη στη Θράκη, όταν απέναντι σε φτωχούς, κακόμοιρους ανθρώπους, τους κούνησε το δάχτυλο και τους είπε: «Ξέρετε κάτι; Αν δεν ψηφίσετε Νέα Δημοκρατία, θα περάσετε δύσκολα τα επόμενα τέσσερα χρόνια»! Αυτό το μήνυμα δεν είχε αποδέκτη τη μειονότητα. Αυτό το μήνυμα είχε αποδέκτη κάθε κοινωνική κατηγορία που έχει στόχο ή σκέψη να βρεθεί απέναντι με τη βούληση ή με τις θέσεις της, στις προθέσεις του καθεστώτος του κομματικού και του οικογενειακού που θέλουν να φτιάξουν. Γι' αυτό και το είπε μπροστά στις κάμερες, για να πάει σε κάθε σπίτι.