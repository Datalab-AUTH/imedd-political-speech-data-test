Θέλω να σας ευχαριστήσω για τη θερμή υποδοχή. Θέλω να σας ευχαριστήσω για το πάθος και την αποφασιστικότητά σας και θέλω να σας πω ένα πράγμα πριν ξεκινήσω το χαιρετισμό μου σήμερα εδώ στη Λάρισα. Η δική σας παρουσία, η δική σας παρουσία, το δικό σας πάθος σήμερα είναι πιο σημαντικό από την παρουσία και το πάθος οποιαδήποτε άλλη φορά, διότι σήμερα εσείς με την παρουσία σας, δίνετε το μήνυμα και το σύνθημα. Ο ΣΥΡΙΖΑ ήρθε για να μείνει, θα είναι εδώ δίπλα στους αγώνες, δίπλα στις αγωνίες των πολιτών της κοινωνίας του ελληνικού λαού. Είμαστε εδώ και θα είμαστε εδώ μαζί σας, μέχρι να σβήσει ο ήλιος. Θα είμαστε για πάντα μαζί στις επάλξεις, στους αγώνες. Γιατί επιτρέπεται να πέσεις, επιβάλλεται να σηκωθείς και είμαστε ορθοί.

Θέλω να πω λοιπόν και σε εσάς, αλλά και σε όσους τρέφουν φρούδες ελπίδες ότι ο ΣΥΡΙΖΑ Προοδευτική Συμμαχία είναι μια φωτοβολίδα να τους πω δεν είναι φωτοβολίδα, αλλά είναι το ώριμο τέκνο της ανάγκης της ελληνικής κοινωνίας και του ελληνικού λαού. Ήρθε για να στηρίξει τα λαϊκά στρώματα, την εργατική τάξη, τους μισθωτούς, τους μικρομεσαίους, τους ανθρώπους του μόχθου και της δημιουργίας, τους παραγωγούς, τους ανθρώπους του πολιτισμού και θα συνεχίσει να τους στηρίζει. Και ξέρουμε πάρα πολύ καλά ότι δίνουμε έναν δύσκολο αλλά κρίσιμο αγώνα τούτη τη φορά. Είχαμε ένα αρνητικό αποτέλεσμα, αλλά μπροστά μας έχουμε μια κάλπη η οποία θα κρίνει τη ζωή των πολιτών της χώρας μας για τα επόμενα 4 χρόνια. Και αυτή τη φορά θέλουμε να επικεντρώσουμε την πολιτική αντιπαράθεση στα προγράμματα τα οποία αντιπαρατίθενται και θέλουμε να επικεντρώσουμε την αντιπαράθεση στα μεγάλα προβλήματα που αφορούν το σήμερα και το αύριο της ελληνικής κοινωνίας. Και αυτή τη φορά ψηφίζουμε για τη ζωή μας, γιατί κρίνεται η ζωή μας. Όλη την προηγούμενη περίοδο προσπάθησαν και κατάφεραν, ίσως και με δική μας ευθύνη, να πάνε τη συζήτηση στο χθες να κουβεντιάζουμε για οτιδήποτε άλλο, παρά για όλα όσα ζήσαμε αυτά τα 4 χρόνια. 

Και την προηγούμενη περίοδο μας είπανε ότι το πρόγραμμά μας είναι μη κοστολογημένο. Ποιοι μας το είπαν αυτό; Αυτοί που αφήσανε τη χώρα το 2009 με 15% έλλειμμα και την οδήγησαν στη χρεοκοπία. Αυτοί που άφησαν άδεια τα δημόσια ταμεία το '15 για να μην μπορούμε να πληρώσουμε τις συντάξεις. Αυτοί οι οποίοι υποτίθεται είναι άριστοι και τεχνοκράτες χρωστάνε στις τράπεζες 400 εκατομμύρια ευρώ δανεικά και αγύριστα. Κάνανε κριτική σε μας που μέχρι και το τελευταίο ευρώ φροντίσαμε να διασφαλίσουμε και αφήσαμε στα δημόσια ταμεία 40 σχεδόν δισεκατομμύρια ευρώ που καμία άλλη κυβέρνηση δεν έχει φροντίσει να αφήσει στρωμένο το έδαφος για τη χώρα, για την κοινωνία, για την οικονομία.

Με εντιμότητα διαχειριστήκαμε τις μεγαλύτερες δυσκολίες του ελληνικού λαού. Και είμαστε περήφανοι για αυτά που καταφέραμε. Έχουμε κάνει το χρέος μας στην ιστορία. Εμείς με τις αποφάσεις μας κρατήσαμε τη χώρα στην Ευρώπη. Αυτοί με τις δικές τους αποφάσεις, απομακρύνουν τη χώρα από την Ευρώπη. Γιατί το δίλημμα σήμερα δεν είναι αν θα μείνουμε Ευρώπη, αλλά αν θα γίνουμε Ευρώπη. Και όταν η χώρα απομακρύνεται στο εισόδημα, στις σχέσεις εργασίας, στις κοινωνικές υποδομές και στο κοινωνικό κράτος, στο κράτος δικαίου από το μέσο ευρωπαϊκό όρο, τότε βρίσκεται σε μια πορεία απόκλισης. Εμείς λοιπόν σήμερα λέμε να συζητήσουμε εδώ ανοιχτά τις 15 μέρες που έμειναν μέχρι την κρίσιμη κάλπη του Ιούνη για τα μεγάλα προβλήματα που αντιμετωπίζει η ελληνική κοινωνία.

Και όταν θέσαμε το δίλημμα στον κύριο Μητσοτάκη, ο οποίος μίλαγε για υπερκοστολογήσεις ακριβώς για να κρύψει την ουσία του προγράμματός μας. Πάμε μαζί στο γενικό λογιστήριο του κράτους; στην Επιτροπή Προϋπολογισμού της Βουλής; Να κοστολογήσουμε τα προγράμματά μας και έλα την άλλη μέρα να κουβεντιάσουμε ανοιχτά σε μια δημόσια τηλεοπτική αντιπαράθεση. Για άλλη μια φορά το έβαλε στα πόδια και ξέρετε γιατί το έβαλε στα πόδια; Γιατί το πρόγραμμα της Νέας Δημοκρατίας είναι ένα πρόγραμμα απάτη. Τα προγράμματα των κυβερνήσεων είναι αυτά που κατατίθενται στην Ευρωπαϊκή Επιτροπή ως μεσοπρόθεσμα προγράμματα για την επόμενη τριετία. Και πριν από 2 μόλις μήνες η νέα δημοκρατία ως κυβέρνηση τότε κατέθεσε το πρόγραμμά της στην Ευρωπαϊκή Επιτροπή. Το μεσοπρόθεσμο, το μεσοπρόθεσμο για την επόμενη τριετία. Ξέρετε ποια από τα μέτρα που έχει εξαγγείλει ο κύριος Μητσοτάκης έχουν εγγραφεί στο μεσοπρόθεσμο; Μόνο ένα. Μόνο ένα. Κανένα, καμία από τις εξαγγελίες του δεν έχει εγγραφεί στο μεσοπρόθεσμο. Το πραγματικό πρόγραμμα της Νέας Δημοκρατίας δεν προβλέπει ούτε παροχές, ούτε μειώσεις φόρων, ούτε αυξήσεις μισθών. 

Το πραγματικό πρόγραμμα της Νέας Δημοκρατίας προβλέπει ακόμα μεγαλύτερη διάλυση στο εθνικό σύστημα υγείας. 

Ακόμα μεγαλύτερη διάλυση στο κοινωνικό κράτος. 

Ακόμα μεγαλύτερη ακρίβεια και λεηλασία του εισοδήματος. 700 εκατομμύρια ευρώ λιγότερα προβλέπει την επόμενη τριετία στους μισθούς των δημοσίων υπαλλήλων σε πραγματικές τιμές. 

1,3 δισεκατομμύρια λιγότερα στις πρωτογενείς δαπάνες του δημοσίου, που σημαίνει λιγότερα χρήματα για τα σχολεία, λιγότερα χρήματα για τα νοσοκομεία.

Και σε ό,τι αφορά τον μισθό στον ιδιωτικό τομέα, φρούδες οι ελπίδες και ψεύτικες υποσχέσεις για 1500 € το 2027 τον μέσο μισθό. 1,4% θα είναι η αύξηση του πραγματικού μισθού. Μηδενική ουσιαστικά. Πως αλλιώς όμως θα γινόταν όταν η Ελλάδα ήταν η μόνη χώρα σύμφωνα με τα στοιχεία του ΟΟΣΑ, που την τριετία 1922 είχε μείωση του ονομαστικού μέσου μισθού. Πώς αλλιώς θα γινόταν όταν ακόμα και τη χρονιά που όλοι αύξησαν τον ονομαστικό μισθό το 2022 - 23 η Ελλάδα Ήτανε η μία από τις 3 μονάχα χώρες της Ευρώπης που είχε μείωση του μέσου πραγματικού μισθού; Αυτή είναι η αλήθεια και αυτή είναι η πραγματικότητα.

Όμως τούτες τις μέρες οι μάσκες έπεσαν και σε σχέση με το μεγάλο το κρίσιμο, το κομβικό θέμα που αφορά τη ζωή και την προοπτική σχεδόν του συνόλου της ελληνικής κοινωνίας όλων των μη προνομιούχων που όταν κάτι μας συμβεί, έχουμε ως μοναδικό αποκούμπι τα δημόσια νοσοκομεία και το εθνικό σύστημα υγείας. Μέσα σε 3 μέρες, 3 περιστατικά, μια 63 χρονη έχασε τη ζωή της στην καρότσα ενός αγροτικού αυτοκινήτου στην Κω διότι δεν υπήρχε ασθενοφόρο να την παραλάβει.
Μια 19χρονη έγκυος στη νέα μάκρη, το ίδιο, ξεψύχησε και αυτή και το παιδί της, γιατί άργησε 5 ώρες το ασθενοφόρο να την πάρει. Μια 60 χρονη τουρίστρια στη Χαλκιδική. Βιώνουμε ημέρες απόλυτης κατάρρευσης των δημόσιων νοσοκομείων και του εθνικού συστήματος υγείας και αυτό δεν ήταν καταναγκασμός, όπως την περίοδο της τρόικας. Αυτό ήταν επιλογή.

Εμείς, παρά το γεγονός ότι ήμασταν με το μαχαίρι στο λαιμό, υποχρεωμένοι να μαζέψουμε και το τελευταίο ευρώ για να βγάλουμε τη χώρα από τη χρεοκοπία. Παρόλα αυτά, φροντίσαμε να κάνουμε πάνω από 300 προσλήψεις διασωστών και την περίοδο που ήμασταν εμείς κυβέρνηση, 84 ασθενοφόρα λειτουργούσαν καθημερινά στο Λεκανοπέδιο της Αττικής. Τα 4 αυτά χρόνια, παρά το γεγονός ότι δεν είχαν καμία δέσμευση να κάνουνε δημοσιονομικούς περιορισμούς, δεν φρόντισαν να κάνουν ούτε μία πρόσληψη. Αντιθέτως, 560 διασώστες αποχώρησαν από το ΕΚΑΒ. Αποτέλεσμα, ενώ λειτουργούσαν 84 ασθενοφόρα, σήμερα λειτουργούν 52. Στην Κω που έγινε το περιστατικό είχαμε 2 βάρδιες το πρωί επί των ημερών μας, 2 το απόγευμα και μία το βράδυ. Σήμερα, έχουνε μονάχα μια βάρδια, πρωί, μεσημέρι βράδυ, διότι οι διασώστες από 16 έγιναν 8. 

Και γιατί συνέβησαν όλα αυτά; Μήπως δεν είχαν την οικονομική δυνατότητα να προσλάβουν διασώστες; Όχι προφανώς και την είχανε, αλλά γιατί δεν τους ενδιαφέρει η δημόσια υγεία. Γιατί έχουνε σχέδιο την ιδιωτικοποίηση, έχουν σχέδιο και η υγεία να γίνει εμπόρευμα, αντικείμενο κερδοσκοπίας, των funds και των μεγάλων κερδοσκοπικών συμφερόντων. Η Ελλάδα έχει καταντήσει να είναι η χώρα με το μεγαλύτερο ποσοστό ιδιωτικής δαπάνης για την υγεία, 35% ιδιωτική δαπάνη, όταν ο μέσος ευρωπαϊκός όρος είναι στο 15%. Η Ελλάδα είναι η χώρα που έχει 2 φορές μικρότερη κατά κεφαλήν δημόσια δαπάνη για την υγεία από ό,τι ο μέσος ευρωπαϊκός χώρος. Γιατί συμβαίνει αυτό; Για να αφήνεται τεράστιο πεδίο κερδοσκοπίας για τα ιδιωτικά συμφέροντα; Διότι αυτή είναι η στρατηγική. Της νεοφιλελεύθερης νέας Δημοκρατίας του κυρίου Μητσοτάκη, όπως αυτή ήταν η στρατηγική του Διεθνούς Νομισματικού Ταμείου. 

Και θέλω επίσης να σας δώσω ένα άλλο, έναν ακόμα αριθμό, για να συνειδητοποιήσετε τι ακριβώς έχει συμβεί στο Εθνικό σύστημα υγείας, τα τελευταία 4 χρόνια. Το Δεκέμβρη του 2019, στο εθνικό σύστημα υγείας, μόνιμοι επικουρικοί συμβασιούχοι, γιατροί, νοσηλευτές, διοικητικό προσωπικό. Όλοι οι υπηρετούντες ήταν 108.000 άτομα πριν από 6 μήνες. Το Δεκέμβρη του 2022 ήταν 84.000 άτομα. Παρόλο που περάσαμε μία πανδημία και όλοι είπανε και είπαμε ότι πρέπει επιτέλους να στηρίξουμε το Εθνικό σύστημα υγείας, γιατί συνέβη αυτό;

Η Ελλάδα ήταν η χώρα με τον μεγαλύτερο αριθμό θανάτων απωλειών, αναλογικά με τον πληθυσμό της σε όλη την Ευρώπη την περίοδο της πανδημίας. Γιατί συνέβη αυτό; Ήταν άραγε κακή τύχη; Ήταν η κακιά η χώρα για να θυμηθώ και αυτά που λέγανε νέοι άνθρωποι 3 μήνες πριν, όταν άφησαν ένα τρένο, 2 τρένα να πηγαίνουν για 12 λεπτά στην ίδια γραμμή με μοιραίο αποτέλεσμα 57 χαμένες ανθρώπινες ζωές; Όχι, δεν είναι η κακιά η χώρα. Είναι η συνειδητή απαξίωση κάθε δημόσιας υποδομής προς όφελος της κερδοσκοπίας.

Ήρθε ο βουλευτής της Νέας Δημοκρατίας και υποψήφιος εκ νέου βουλευτής, εξαίρετους κατά τα άλλα επιστήμονας να φανερώσει το κρυφό σχέδιο. Μητσοτάκη, αναφέρομαι σε όσα δήλωσε προχθές ο κύριος Πνευματικός, ο οποιος είπε τι; Είπε ότι δεν γίνεται το κράτος να δαπανά λεφτά για τη δημόσια υγεία, γιατί η υγεία είναι ακριβή Αυτό, είπε. Και πρέπει τα νοσοκομεία να γίνουν νομικά πρόσωπα ιδιωτικού δικαίου, να βάλουν μάνατζερς και εφόσον το κράτος δεν θα δαπανά να βρίσκουν οι ίδιοι με συμπράξεις με ιδιώτες πόρους και όταν υπάρχουν άνθρωποι προσέξτε περιστατικά με κακή πρόγνωση. Περιστατικα βαρειά, καρκινοπαθείς που δεν έχουν προσδόκιμο μεγάλο ζωής να πηγαίνουν στα ιδιωτικά νοσοκομεία. Αλλιώς να πηγαίνουν σπίτι τους περιμένοντας το μοιραίο.

Προσέξτε, αυτό δεν είναι μια ατυχής δήλωση, δεν είναι μια κακιά στιγμή. Τον Δεκέμβρη του 2019, τη συζήτηση για τον προϋπολογισμό, ο κύριος Μητσοτάκης μας είπε, δεν είχε έρθει ακόμα η πανδημία θα ανατριχιάσετε. Με το πρόγραμμά μας για τη δημόσια υγεία. Κι όταν αναρωτηθήκαμε γιατί θα ανατριχιάσουμε, τι είναι αυτό που θες να κάνεις; Μας απάντησε, Θα προχωρήσουμε σε συμπράξεις δημοσίου ιδιωτικού πιλοτικά στην αρχή με 3 μεγάλα νοσοκομεία, διότι αυτό είναι το σχέδιό μας. Αυτά λέγαμε προεκλογικά, απλά δεν διαβάσατε καλά το πρόγραμμά μας. Τι διαφορετικό λοιπόν; Είπε ο κύριος Πνευματικός από το πρόγραμμα και το σχέδιο της Νέας Δημοκρατίας και του Κυριάκου Μητσοτάκη; Τίποτα διαφορετικό δεν είπε, απλά το είπε λίγο πιο άτσαλα, το είπε λίγο πιο άτσαλα για τους ανθρώπους με χρόνια νοσήματα με τους καρκινοπαθείς και αυτή η δήλωση δεν μπορούσε να μαζευτεί. 24 ώρες έκαναν όμως μέχρι να αποφασίσουν ότι πρέπει να βγει από τα ψηφοδέλτια. Το αποφάσισαν αφότου εμείς ζητήσαμε να κάνουν αυτή την κίνηση για να φανερώσουν ότι δεν είναι ή είναι το μυστικό τους πρόγραμμα. "Too late, too little" που λένε και οι Αγγλοσάξονες. Πολύ λίγο, πολύ αργά φανέρωσε ο κύριος Πνευματικός το πραγματικό σχέδιο, την κρυφή ατζέντα της Νέας Δημοκρατίας και του Κυριάκου Μητσοτάκη για την υγεία.

Θέλουμε λοιπόν να απευθυνθούμε στον ελληνικό λαό και να πούμε σε όλους τους πολίτες, θέλουμε αύριο τα νοσοκομεία μας να είναι σε ακόμα χειρότερη κατάσταση από αυτά που είναι σήμερα από αυτή που είναι σήμερα; Θέλουμε οι πολίτες που δεν έχουν οικονομική δυνατότητα να μην έχουν ιατροφαρμακευτική περίθαλψη; Αναλογιστείτε, αναλογιστείτε ποια είναι η γραμμή, η στρατηγική του Διεθνούς Νομισματικού Ταμείου αλλά και της Νέας Δημοκρατίας κατηγόρησαν τον ΣΥΡΙΖΑ δήθεν ότι έχει σχέδιο μείωσης - αυξήσης, με συγχωρείτε, των ασφαλιστικών εισφορών. Ποιοι αυτοί που λίγες μέρες μετά αποδείχθηκε τώρα από 01/06 έχουν αφήσει τους αγρότες και τους ελεύθερους επαγγελματίες που δεν έχουν να πληρώσουν 720 €; Το σύνολο λοιπόν των εισφορών μιας χρονιάς εκτός υπηρεσιών ΕΟΠΥΥ, εκτός ιατροφαρμακευτικής περίθαλψης και κατηγορούν εμάς που την περίοδο των μνημονίων είχαμε βάλει δυόμισι εκατομμύρια ανασφάλιστους μέσα στο σύστημα υγείας, δίνοντάς τους ιατροφαρμακευτική περίθαλψη.

Αυτά είναι λοιπόν τα κρίσιμα διλήμματα της κάλπης. Σήμερα φανερώσαμε και το φανερό και το κρυφό σχέδιο της Νέας Δημοκρατίας. Σήμερα φανερώσαμε ότι το πρόγραμμά τους λέει πολλά, τα οποία δεν έχουν σκοπό να κάνουνε, γιατί δεν τα έχουν δηλώσει στην Ευρώπη και δεν λέει άλλα που έχουν σκοπό να κάνουνε λέει φοροαπαλλαγές και αύξηση μισθών που ποτέ δεν θα κάνουνε και δεν λέει για τη διάλυση, για το κυνικό σχέδιο διάλυσης του εθνικού συστήματος υγείας. Που έχουν σκοπό να κάνουν, αλλά δεν είναι μόνο το εθνικό σύστημα υγείας, η δημόσια υγεία, ένα από τα κρίσιμα ζητήματα που αφορούν τη ζωή των ανθρώπων και είναι κρίσιμο πάνω σε αυτά να συζητήσουμε για την κάλπη της 25ης του Ιούνη και το μεγάλο θέμα της λεηλασίας του εισοδήματος της ακρίβειας που κατατρώει το εισόδημα.

Για 2 χρόνια τώρα, ενώ λένε ότι δεν αυξάνουν τους φόρους, στην ουσία έχουν λεηλατήσει φορολογικά τη μεσαία τάξη και τους αδύναμους μέσα από το φόρο προστιθέμενης αξίας, όταν το καλάθι του νοικοκυριού έχει ανέβει 2 φορές πάνω, τότε ανεβαίνει και ο φόρος που πληρώνει ο πολίτης μέσω του ΦΠΑ 2 φορές πάνω. Δεν χρειάζεται να ανέβει ο συντελεστής αρκεί να παραμείνει ο ίδιος. Όταν πλήρωνες 50 € για να γεμίσεις το ρεζερβουάρ του αυτοκινήτου σου και τώρα πληρώνεις 100, διπλασιάζεται ο φόρος που πληρώνεις. Χωρίς να ανέβουν οι συντελεστές, οι περισσότερη, η μεγαλύτερη φορολογική λεηλασία που έχει συμβεί είναι αυτή των τελευταίων 16 μηνών. 6 δισεκατομμύρια ευρώ περισσότερα από φόρους έχει πληρώσει ο έλληνας πολίτης από τη διατήρηση σε υψηλές τιμές του ΦΠΑ και του ειδικού φόρου κατανάλωσης. Γιατί συμβαίνει αυτό; Έχετε αναρωτηθεί; Αυτό συμβαίνει για να υπάρχουν έσοδα στα δημόσια ταμεία και να δίδονται επιδοτήσεις, όχι όμως για να καλύπτουν τις ανάγκες του καταναλωτή, αλλά για να πηγαίνουνε κατευθυνόμενα και στοχευμένα στις εταιρίες ενέργειας στις εταιρείες διύλισης, στις εταιρείες των σούπερ μάρκετ. Γιατί εκεί πηγαίνουν τα πας ώστε να κρατάνε αυτοί υψηλές τις τιμές; Έτσι δημιουργούνται τα τεράστια κέρδη, τα υπερκέρδη. 

Εμείς λοιπόν, έχουμε σχέδιο. Και πρόγραμμα τελειώνουμε αυτόν τον μηχανισμό των υπερκερδών φορολογούμε τα υπερκέρδη και βάζουμε πλαφόν. Βάζουμε πλαφόν στην τιμή του φυσικού αερίου και του ρεύματος και ποσοστό κέρδους έως 5%. Το πρόγραμμά μας λοιπόν, είναι ρεαλιστικό, κοστολογημένο, σχεδιασμένο για να στηρίξει τους αδύναμους και τη μεσαία τάξη. Το πρόγραμμα μας έχει σαν βασικά χαρακτηριστικά την αύξηση των μισθών και του εισοδήματος, την μείωση των τιμών μέσα από τη μείωση της έμμεσης φορολογίας αλλά και τη ρύθμιση των χρεών.

 Διότι αν η μεγαλύτερη αναδιανομή εισοδήματος έγινε μέσα από την έμμεση φορολογία και τα επιδόματα, τα στοχευμένα για να κρατάνε υψηλά τις τιμές στα καρτέλ της ενέργειας, της διύλισης και το σούπερ μάρκετ, η μεγαλύτερη αναδιανομή περιουσίας θα γίνει μέσα από το τσουνάμι των πλειστηριασμών που επίκειται το επόμενο διάστημα, καθώς 700.000 ακινητα ενυποθηκα έχουν περάσει από τις τράπεζες στα funds. 

Λέμε λοιπόν στους Έλληνες πολίτες, Αυτά είναι τα κρίσιμα διακυβεύματα της κάλπης στις 25 του Ιούνη και να ξέρετε κάτι; Λέει Ο κύριος Μητσοτάκης, η κάλπη θα είναι άδεια. Εμείς δεν λέμε μόνο ότι η κάλπη θα είναι άδεια. Λέμε κάτι ακόμα πιο σημαντικό ότι αυτή η κάλπη θα γίνει με άλλους όρους. Αυτή η κάλπη δεν είναι. Η κάλπη της απλής αναλογικής. Αυτή η κάλπη είναι κάλπη ενισχυμένης αναλογικής. Και αναγνωρίζουμε οτι υπερασπίστηκαμε τις αξίες μας, το όραμα μας για να αλλάξει το πολιτικό σύστημα υπερασπιστήκαμε τις αξίες και το όραμά μας. Για να υπάρχει ισοτιμία της ψήφου, αλλά και για τη δυνατότητα να γίνει πράξη στη χώρα. Όραμα πολλών γενεών για τη συνεργασία πάνω σε μια προγραμματική βάση όλων των προοδευτικών δυνάμεων του τόπου. Δυστυχώς αστοχήσαμε, ήταν αυταπάτη γιατί; Γιατί άλλες προοδευτικές δυνάμεις την ώρα που εμείς τους δίναμε το χέρι της συνεργασίας για να δούμε πώς θα κυβερνήσουμε και πώς θα νικήσουμε τη δεξιά, αντί να έχουνε ως μέτωπο τη δεξιά, είχανε ως μέτωπο εμάς την ώρα που τους δίναμε το χέρι, αυτοί ήθελαν να κόψουν το δικό μας χέρι. Εμείς κοιτάζαμε το μέλλον της χώρας και αυτοί κοίταζαν πώς θα μεγαλώσουν το δικό τους στο χωράφι. Οι ευθύνες αυτές; Κάποια στιγμή η ιστορία θα τις καταλογίσεις. Δεν υπάρχει αμφιβολία. 

Όμως θέλω να σας πω κάτι. Αυτή η κάλπη δεν είναι κάλπη, απλής αναλογικής. Ότι έγινε έγινε αυτή η κάλπη είναι ξανά κάλπη ενισχυμένης αναλογικής, δηλαδή όπως είχαμε μάθει όλα τα προηγούμενα χρόνια, τι σημαίνει αυτό; 50 έδρες μπόνους στον πρώτο. Τι σημαίνει λοιπόν αυτό; Σημαίνει ότι αυτή την ώρα, 2 σχέδια αντιπαραθετικά βρίσκονται σε κρίση απέναντι στον ελληνικό λαό. Το σχέδιο της Νέας Δημοκρατίας που θέλει να συνεχιστεί αυτή η πολιτική της λεηλασίας του εισοδήματος, της λεηλασίας της κοινωνίας προς όφελος της αισχροκέρδειας και της κερδοφορίας, της ιδιωτικοποίησης της υγείας, της ενέργειας, ακόμα και του νερού της παιδείας και από την άλλη το σχέδιο του ΣΥΡΙΖΑ.

Ο ΣΥΡΙΖΑ προοδευτική συμμαχία είναι το μόνο, που έχει εναλλακτικό σχέδιο διακυβέρνησης και πρόγραμμα απέναντι σε αυτό της Νέας Δημοκρατίας. Το ΚΚΕ δεν ενδιαφέρεται για εναλλακτικό σχέδιο διακυβέρνησης, λέει το ίδιο είναι όλοι, το ίδιο είναι και αυτοί που κόβουν τα εργασιακά δικαιώματα που μειώνουν τους μισθούς που διαλύουν το οκτάωρο που επιβάλλουν απλήρωτες υπερωρίες. Το ίδιο και εμείς που θέλουμε σώμα επιθεώρησης εργασίας, συλλογικές συμβάσεις, αυξήσεις των μισθών, εργασιακή κανονικότητα. Δεν τους ενδιαφέρει, λένε ας είναι.

Από την άλλη το ΠΑΣΟΚ ΚΙΝΑΛ τι μας λέει; Μας λέει ότι εμείς δεν ενδιαφερόμαστε για προοδευτική διακυβέρνηση, αν είναι να συνεργαστούμε, μας έλεγε προεκλογικά με τη νέα δημοκρατία μπορεί και να συνεργαστούμε, μας ενδιαφέρει ένα πράγμα, μας λέει στην αλήθεια, τί να γίνουμε ΣΥΡΙΖΑ στη θέση του ΣΥΡΙΖΑ; Δεν γίνεστε έτσι εύκολα ΣΥΡΙΖΑ στη θέση του ΣΥΡΙΖΑ, γιατί ο ΣΥΡΙΖΑ Προοδευτική Συμμαχία είναι ένα κόμμα που εδώ και μια δεκαετία εκφράζει τις κοινωνικές ανάγκες. Δεν είναι συμπλήρωμα της δεξιάς. Ούτε θα γίνει ο ΣΥΡΙΖΑ συμπλήρωμα της Δεξιάς, ούτε θα γίνει, διαμαρτυρίας είναι και θα παραμείνει, εξουσίας και θα διεκδικεί και θα διεκδικήσουμε μέχρι το τελευταίο δευτερόλεπτο την ανατροπή των συσχετισμών. Δεν μας ενδιαφέρει εμάς να γίνουμε συμπλήρωμα της δεξιάς, όπως γίνανε κάποτε αυτοί για να βγάλουν τον κύριο Σαμαρά πρωθυπουργό; Δεν τα ξεχνάμε αυτά εμάς μας ενδιαφέρει να είμαστε εδώ. 

Ο πυλώνας της προοδευτικής παράταξης του τόπου. Ο βασικός αντίπαλος της δεξιάς και των πολιτικών της. Γι αυτό σε αυτή τη μάχη θα αγωνιστούμε μέχρι το τελευταίο δευτερόλεπτο για να νικήσουμε, για να έχουμε ένα νικηφόρο αποτέλεσμα. Αυτός είναι ο στόχος μας. Έλεγα όμως, ότι είναι μια εκλογική αναμέτρηση ενισχυμένης αναλογικής, που σημαίνει ότι ο πρώτος θα πάρει 50 έδρες μπόνους, που σημαίνει ότι αν η νέα δημοκρατία έρθει η πρώτη. Θα εφαρμόσει το πρόγραμμά της με αυτοδυναμία αν δεν ανατραπεί δε και ο συσχετισμός του Μάη με παντοδύναμη. Αυτό θα είναι πολύ αρνητικό για την κοινωνία. Θα είναι πολύ αρνητικό και για τη δημοκρατία.

Θέλω λοιπόν σήμερα να απευθυνθώ σε όλους τους προοδευτικούς πολίτες. Σε όλους τους πολίτες που δεν θέλουνε ένα σύστημα πολιτικό αστάθειας και δημοκρατίας που δεν μπορεί να λειτουργήσει. Και έχουν αποφασίσει να μην ψηφίσουν τη νέα Δημοκρατία του Κυριάκου Μητσοτάκη. Αντικειμενικά λοιπόν τους λέω αντικειμενικά με το σύστημα της ενισχυμένης αναλογικής, πια κάθε ψήφος που δεν θα πάει στη νέα δημοκρατία, αλλά δεν θα κατευθυνθεί στην κάλπη του ΣΥΡΙΖΑ. Αντικειμενικά είναι ψήφος που ενισχύει το σχεδιασμό της νέας δημοκρατίας για να είναι αυτοδύναμη, να είναι παντοδύναμη και να προχωρήσει το σχέδιο της κοινωνικής λεηλασίας.

Καλούμε λοιπόν τους προοδευτικούς πολίτες, παρά τις διαφωνίες που μπορεί να έχουμε μαζί μας, παρά τις επιφυλάξεις που μπορεί να έχουν μαζί μας αυτές τις 15 μέρες να το σκεφτούν σοβαρά και στις 25 του Ιούνη να στηρίξουν με την ψήφο τους τη μόνη αξιόπιστη δύναμη που όσο πιο ισχυρή είναι τόσο μεγαλύτερες ελπίδες υπάρχουν για τον πολίτη, για την κοινωνία, για το λαό, είτε ελπίδες ανατροπής αυτού του συσχετισμού και νίκης, είτε σε κάθε περίπτωση. Ελπίδα να υπάρχει την επόμενη μέρα κάποιος που θα μπορεί να κοιτάει στα μάτια τον κύριο Μητσοτάκη και τη νέα δημοκρατία για να μην εφαρμόσουμε ένα πρόγραμμα αντιλαϊκό και αντικοινωνικό. 

Θέλω λοιπόν σήμερα μιας και εσείς δίνετε κουράγιο σε εμάς με την παρουσία σας να δώσω και εγώ σε εσάς αυτοπεποίθηση, δύναμη, πίστη σε ένα νικηφόρο αποτέλεσμα στις εκλογές της εικοστής, Πέμπτης του Ιούνη. Δεν θα σταματήσουμε λεπτό να αγωνιζόμαστε, δεν θα σταματήσουμε λεπτό να αναδεικνύουμε την πρότασή μας, το δίκιο μας, το δίκιο των προτάσεων και των θέσεων μας. Δεν θα σταματήσουμε λεπτό και η υπόσχεση μου είναι μία. Δεν θα σταματήσουμε και θα είμαστε μαζί και την επόμενη μέρα να δίνουμε τις μάχες μας, τη μάχη μας για την κοινωνία, τη μάχη μας για το λαό, τη μάχη μας, για την αγροτιά, για την εργατική τάξη. Θα είμαστε το στήριγμα. Ο πυλώνας του λαού και της εργατικής τάξης των νέων ανθρώπων. Κάποια στιγμή, ένας σπουδαίος φιλόσοφος, ο Αλτουσέρ είχε πει, το μέλλον διαρκεί πολύ. Να είστε οπλισμένοι για αυτό το μέλλον. Δεν κρίνεται το μέλλον. Σε μια στιγμή θα είμαστε δυνατοί, ακόμα πιο δυνατή, διότι ότι δεν σε σκοτώνει, σε κάνει πιο δυνατό και θα νικήσουμε γιατί έχουμε δίκιο. Θα νικήσουμε. Σας καλώ αυτές τις 15 μέρες να δώσουμε αυτό τον αγώνα, να μη χάσουμε δευτερόλεπτο. Η ανατροπή των συσχετισμών είναι κάτι εφικτό αν το πιστέψουμε πρώτα εμείς. Να δώσουμε τον αγώνα και να πείσουμε τους ανθρώπους γύρω μας να πάνε στην κάλπη με αποφασιστικότητα και με αισιοδοξία. Δεν θα τελειώσει έτσι εύκολα η ιστορία. Χαμένοι αγώνες είναι οι αγώνες που δεν δίνονται και εμείς είμαστε αποφασισμένοι να το δώσουμε και να τον νικήσουμε αυτό τον αγώνα. Να είστε καλά. Σας ευχαριστώ θερμά για την παρουσία σας, για τη δύναμη που μας δίνετε να είστε καλά, καλή δύναμη, καλή δύναμη! υγεία! Σας ευχαριστώ!





