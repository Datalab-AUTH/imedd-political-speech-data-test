Ο καθένας και η καθεμιά από εμάς, ιδίως την περίοδο της πανδημίας αλλά και αργότερα, έτυχε να βρεθεί σε ένα δημόσιο Νοσοκομείο και έχουμε εικόνα αυτής της κατάρρευσης. Ίσως αυτή την εικόνα της κατάρρευσης να μην την έχουν σε άλλα προάστια της Αθήνας, που εκεί έχουν την οικονομική δυνατότητα να έχουν πρόσβαση σε ιδιωτικές υπηρεσίες υγείας. Αλλά όσοι ζούμε στην πραγματική ζωή και όχι σε ένα παράλληλο σύμπαν, γνωρίζουμε ποια είναι η κατάσταση στα δημόσια νοσοκομεία. Το ΕΣΥ έχει σχεδόν καταρρεύσει. Επιτρέψτε μου να πω ότι αυτό ήταν μια συνειδητή επιλογή. Η Νέα Δημοκρατία αποφάσισε να μην αυξήσει τις δημόσιες δαπάνες για το ΕΣΥ, ενώ σε όλη την Ευρώπη άρθηκαν οι δημοσιονομικές δεσμεύσεις και οι δημοσιονομικοί περιορισμοί ακριβώς γι' αυτό τον λόγο. 