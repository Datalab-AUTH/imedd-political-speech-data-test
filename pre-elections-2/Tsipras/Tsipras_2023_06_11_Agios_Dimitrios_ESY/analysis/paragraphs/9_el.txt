Θέλω να συγκρατήσετε ένα νούμερο, γιατί μου αρέσει να λέω συχνά ότι ένας από τους εθνικούς στόχους που πρέπει να έχει η χώρα για την επόμενη τετραετία, για την επόμενη δεκαετία, θα πω εγώ, είναι να συγκλίνουμε και να σταματήσουμε να αποκλίνουμε με τον μέσο ευρωπαϊκό όρο. Γιατί από το 2009 και μετά, από την έναρξη της κρίσης, η χώρα χάνει έδαφος και αυτό φαίνεται πολύ ξεκάθαρα στη σύγκριση που έχει να κάνει με τη δυνατότητα της χώρας με το κατά κεφαλήν εισόδημα, να το πω έτσι. Διότι η χώρα το 2007 ήταν στο 77% του ευρωπαϊκού μέσου όρου σε σχέση με το κατά κεφαλήν εισόδημα, ενώ το 2022 είναι στο 59%. Αποκλίνουμε από την Ευρώπη, μας πέρασαν χώρες που ήταν πιο κάτω από εμάς. 