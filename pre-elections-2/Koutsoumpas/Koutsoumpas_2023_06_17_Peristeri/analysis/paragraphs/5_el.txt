Αυτό χρειάζονται απέναντι στην επόμενη αντιλαϊκή κυβέρνηση της ΝΔ, που ετοιμάζεται πάλι να πάρει φόρα για να σαρώσει ό,τι έχει μείνει όρθιο από τα δικαιώματά μας, να φορτώσει στον λαό τα καινούρια ματωμένα πλεονάσματα, αλλά και τη νέα κρίση που φαίνεται να είναι προ των πυλών. Τους προειδοποιούμε: Προσέξτε, μην έρχεστε με πολλή φόρα, γιατί κάπου θα βρείτε! Μπορεί τέσσερα χρόνια να τα βρήκατε εύκολα με τον ΣΥΡΙΖΑ και το ΠΑΣΟΚ που ψήφιζαν το 50 και το 70% των νομοσχεδίων σας, αντίστοιχα, αλλά δεν τα βρήκατε και πολύ εύκολα στην προσπάθειά σας να νομιμοποιήσετε στις λαϊκές συνειδήσεις τους αντιλαϊκούς σας νόμους, δεν τα βρήκατε και πολύ εύκολα όταν προσπαθούσατε να επιβάλετε σιγή νεκροταφείου. 