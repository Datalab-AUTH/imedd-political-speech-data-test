Φίλες και φίλοι, συντρόφισσες και σύντροφοι,Βρισκόμαστε και σήμερα εδώ, στη Λαμία τρεις μέρες πριν από τις εκλογές, για να μεταφέρουμε ξανά και στον λαό της Φθιώτιδας το ένα και μοναδικό ελπιδοφόρο μήνυμα που μπορεί να προκύψει και από την κάλπη του Ιούνη. Κι αυτό είναι η ακόμα μεγαλύτερη ενίσχυση του ΚΚΕ! Για να είναι την επόμενη μέρα πιο δυνατός ο λαός μας!Μπορούμε να τα καταφέρουμε, το αποδείξαμε. Στις εκλογές του Μαΐου έγινε ένα βήμα και πανελλαδικά και εδώ στη Φθιώτιδα. Το ΚΚΕ ενισχύθηκε σε ψήφους, σε ποσοστά και σε έδρες. Και η Φθιώτιδα εξέλεξε κομμουνιστή βουλευτή για πρώτη φορά μετά από πολλά χρόνια. Και αυτό είναι μόνο κέρδος για τον λαό της.Ξέρουμε ότι αυτή η εξέλιξη δεν ήρθε τυχαία. Ο λαός της Φθιώτιδας, πολλοί άνθρωποι οι οποίοι μπορεί να μην συμφωνούν σε όλα μαζί μας, επιβράβευσαν όμως, την αφοσίωση του ΚΚΕ στα συμφέροντα του λαού της περιοχής, τη σταθερή παρουσία μας εδώ, τη συστηματική μας ενασχόληση με τα προβλήματα. Οι εργάτες της ΛΑΡΚΟ, για παράδειγμα, ζύγισαν ποιος είναι δίπλα τους όλα αυτά τα χρόνια, μέσα και έξω από το εργοστάσιο, ποιος είναι σε τελική ανάλυση σάρκα από τη σάρκα τους, και ποιος είναι απέναντί τους στον αγώνα που δίνουν για να μείνουν στις δουλειές και τα σπίτια του, για να μην πάει στράφι, να μην παραδοθεί στο μεγάλο κεφάλαιο αυτός ο μεγάλος πλούτος της περιοχής. Κι έδωσαν στο ΚΚΕ 20% στα χωριά και τις κωμοπόλεις της Λοκρίδας όπου ζουν κι εργάζονται οι ίδιοι. Αυτό είναι το ΚΚΕ, αυτοί είμαστε! Και αυτή είναι και η απάντηση στον ΣΥΡΙΖΑ και στον κ. Τσίπρα που τόλμησε να πει πως “το ΚΚΕ δεν ενδιαφέρεται πώς ζουν οι εργαζόμενοι», «ενδιαφέρεται, είπε, «μόνο να κρατάει ψηλά τα λάβαρά του”! Να έρθει να τα πει αυτά εδώ στους εργάτες της ΛΑΡΚΟ που έχουν δώσει έναν ηρωικό αγώνα με τους κομμουνιστές μπροστά. Και όπως μόλις πριν με πληροφόρησαν, τέλειωσαν πριν από λίγο οι εκλογές του σωματείου της ΛΑΡΚΟ και ανακοινώθηκαν τα αποτελέσματα. Έτσι λοιπόν για πρώτη φορά εκεί οι κομμουνιστές, οι συνδικαλιστές, οι ταξικές δυνάμεις, το σωματείο αυτό απέκτησαν 8 από τις 9 έδρες που έχει το Διοικητικό Συμβούλιο, ψηφίζοντας τους εργάτες κατά 89%. Γιατί εμάς μας ενδιαφέρει να έχει ο εργάτης μεροκάματο να ζει την οικογένεια του, τα παιδιά του, να γυρίζει πίσω στο σπίτι σώος και ασφαλής.Κι αν μπορεί σήμερα το ΚΚΕ να πρωτοστατεί στους εργατικούς λαϊκούς αγώνες, είναι γιατί πάνω στα λάβαρά του – δηλαδή στην πολιτική του πρόταση – είναι γραμμένες με μεγάλα γράμματα οι σύγχρονες ανάγκες των εργαζομένων που θα τις ικανοποιήσει η κοινωνία για την οποία παλεύει το ΚΚΕ. Και όχι φυσικά το σάπιο σύστημα της εκμετάλλευσης και της αδικίας που υπηρέτησε ο ΣΥΡΙΖΑ και ως κυβέρνηση και ως αντιπολίτευση. 

Φίλες και φίλοι,Στις εκλογές αυτές, απέναντί μας έχουμε έναν άδικο εκλογικό νόμο που κλέβει έδρες από όλα τα κόμματα και τις δίνει μπόνους στον κύριο Μητσοτάκη, λες και τις είχε προίκα από τον πατέρα του. Γι’ αυτό, για να διατηρηθεί αυτό το βήμα που έγινε, θα πρέπει ακόμα περισσότεροι λαϊκοί άνθρωποι στον νομό μας να στηρίξουν το ΚΚΕ. Έχουν κάθε λόγο να το κάνουν. Γιατί όταν οι εκμεταλλευτές σ’ αυτή τη ώρα θα νιώθουν ευχαριστημένοι, γιατί από Δευτέρα θα έχουν την αυτοδύναμη κυβέρνηση να τους κάνει τη δουλειά τους, οι εργάτες και οι εργάτριες, οι άνθρωποι της βιοπάλης, θα μπορούν να νιώθουν κι αυτοί ευχαριστημένοι για το ακριβώς αντίθετο. Γιατί απέναντι σ’ αυτή την κυβέρνηση θα υπάρχει μια 100% λαϊκή, μαχητική αντιπολίτευση. Κι αυτή μπορεί να είναι μόνο το ΚΚΕ! 

Μάλιστα, τα διλήμματα που προσπαθούν να εφεύρουν τα κόμματα του συστήματος για να εκβιάσουν τη λαϊκή ψήφο - τώρα μάλιστα που δεν υπάρχει ερώτημα για το ποια θα είναι η επόμενη κυβέρνηση - γίνονται όλο και πιο αστεία, ή και αποκρουστικά, όπως το πάρει κανείς… Η ΝΔ λέει ότι, αν προκύψει ισχυρή αυτοδύναμη κυβέρνηση δεν έχουμε να φοβόμαστε τίποτα, θα έρθουν επενδύσεις, θα ανέβουν οι μισθοί, θα γίνουμε ηγέτιδα δύναμη της 4ης βιομηχανικής επανάστασης που έλεγε και ο γνωστός σας κ. Οικονόμου, με δυο λόγια θα αρχίσουν να γεννούν μέχρι και τα κοκόρια… Όταν, όμως, θα σκάσει η επόμενη διεθνής κρίση, που όπως όλα δείχνουν είναι προ των πυλών, όταν η ελληνική οικονομία θα πληγεί υπέρμετρα, λόγω της εξωστρέφειας την οποία διαφημίζουν, δηλαδή – για να συνεννοούμαστε - λόγω του ότι έχουν κάνει εθνική βιομηχανία τον τουρισμό και έχουν αφήσει τη ΛΑΡΚΟ, τις πλουτοπαραγωγικές πηγές της πατρίδας μας και άλλους κλάδους να μαραζώνουν, τότε θα λένε πάλι για εισαγόμενα προβλήματα, τα οποία δεν θα μπορούσαν να προβλέψουν και δεν έχουν ευθύνη για αυτά. Θα δώσουν πάλι κανένα pass για κοροιδία και ο σώζων εαυτόν σωθήτω, όπως με την πανδημία, με τον πόλεμο στην Ουκρανία, τον πληθωρισμό, την ενεργειακή φτώχεια και κρίση. 
	
Τα στελέχη τους εμφανίζονται ότι δεν είχαν πάρει χαμπάρι για το τι ερχόταν τότε…Ας διάβαζαν κανέναν Ριζοσπάστη και θα είχαν ενημερωθεί και για τον ιμπεριαλιστικό πόλεμο που επί της ουσίας από το 2014 μαίνεται στην Ουκρανία και για τις συνέπειες που έχει στις υψηλές τιμές των προϊόντων η επεκτατική πολιτική που ακολουθούσαν για λογαριασμό του κεφαλαίου και για την ανάγκη ενίσχυσης του δημόσιου συστήματος υγείας τόσο για τις πάγιες όσο και για τις έκτακτες ανάγκες που μπορεί να προκύψουν. 

Γιατί, τους λέγαμε: Τα νοσοκομεία δεν είναι ξενοδοχεία να κοιτάς την πληρότητα και να λες “α εντάξει, είναι χαμηλή, δεν χρειάζονται άλλα κρεβάτια ΜΕΘ, δεν χρειάζεται άλλο προσωπικό”! Γιατί όταν θα τα χρειαστείς θα τρέχεις και δεν θα φτάνεις και θα πεθαίνει κόσμος στα ράντζα ή στο δρόμο γιατί δεν υπάρχουν ασθενοφόρα.

Γι’ αυτά και για τόσα άλλα, δεν έχει κανέναν λόγο ο λαός της Φθιώτιδας να ξαναδώσει ένα τόσο μεγάλο ποσοστό στη Νέα Δημοκρατία. Δεν το έχει ανάγκη έτσι κι αλλιώς, κυβέρνηση θα είναι και αυτοδύναμη. Τώρα πρέπει να σκεφτείτε λίγο πιο πονηρά. Να μην της δώσετε λευκή επιταγή γιατί μετά θα την πάρει και θα γράψει πάνω ό,τι θέλει εκείνη. Και αυτό - πιστέψτε μας - δεν θα σας αρέσει μετά καθόλου... 

Και μην κοιτάτε που απέσυραν τον υποψήφιό τους που είπε αυτά τα ανατριχιαστικά για τους καρκινοπαθείς. Μήπως σήμερα - που δεν συμβαίνει αυτό που πρότεινε - δεν χάνονται ζωές που θα μπορούσαν να είχαν σωθεί, επειδή το δημόσιο σύστημα υγείας λειτουργεί με όρους κόστους-οφέλους; Πού αλλού οφείλεται η κατάσταση στην οποία βρίσκεται σήμερα, για παράδειγμα, το νοσοκομείο της Λαμίας; 	Πού αλλού οφείλεται η τραγική έλλειψη σε ασθενοφόρα και προσωπικό που οδήγησε στα γνωστά τραγικά αποτελέσματα πριν λίγες μέρες στη Νέα Μάκρη, στη Χαλκιδική, στην Κω και αλλού. Και μήπως ο ΣΥΡΙΖΑ που βγήκε – δικαίως – στα κεραμίδια για τη συγκεκριμένη δήλωση, δεν ξέρει τίποτα για όλα αυτά; Αν δεν υιοθετεί το κριτήριο κόστους-οφέλους στην υγεία, αν δεν μετράει κέρδη και ζημιές, αλλά μόνο ανθρώπινες ζωές, όπως λέει τώρα τελευταία, τότε γιατί δεν άνοιξε κανένα από τα 16 δημόσια νοσοκομεία που είχαν κλείσει οι προηγούμενες κυβερνήσεις, αλλά έκλεισε κι άλλο ένα επιπλέον στην Πάτρα; Κι επειδή τη μάθαμε πια την απάντηση, θα μας πει ότι τότε είχαν “πάνω από το κεφάλι τους” την Τρόικα και δεν εφάρμοζαν το πρόγραμμά τους… Ξέρετε, εκείνη την τρόικα που θα διώχνανε παρεμπιπτόντως και συνεχλως εδώ ήτς... Τώρα που, όπως μας λέει, δεν υπάρχουν πια τα μνημόνια και οι περιορισμοί, γιατί είπε ότι δεν μπορούν να προσληφθούν ούτε καν όσοι γιατροί προβλέπονται από τα οργανογράμματα, αλλά απλά πρότεινε να προσληφθούν λίγοι παραπάνω από όσους αποχωρούν; 

Φτάνει πια η κοροϊδία… Έχει μαλλιάσει η γλώσσα μας να το λέμε και δεν θα κουραστούμε: αυτά τα κόμματα, η ΝΔ, ο ΣΥΡΙΖΑ, το ΠΑΣΟΚ, όσες διαφορές κι αν έχουν, μοιράζονται κοινά προγράμματα και κοινές δεσμεύσεις. Δεν πρόκειται να παρεκκλίνουν ρούπι από τις απαιτήσεις του Ταμείου Ανάκαμψης, της επενδυτικής βαθμίδας, του νέου Συμφώνου Σταθερότητας που ετοιμάζει η ΕΕ. Γι’ αυτό, απέναντι στην κυβέρνηση της ΝΔ, δεν έχει κανένα νόημα να είναι πιο ενισχυμένα τα άλλα δύο κόμματα που θα ασκούν μια συναινετική αντιπολίτευση, που θα συνεχίσουν να υπερψηφίζουν πάνω από το 50% και 70% των νομοσχεδίων αντίστοιχα, ΣΥΡΙΖΑ ΠΑΣΟΚ, που θα κάνουν μια βολική, προωθητική κριτική στη ΝΔ ότι “παρεκκλίνει από τις ευρωπαϊκές κατευθύνσεις” ενώ αυτές ακριβώς οι κατευθύνσεις είναι το πρόβλημα… Αυτή είναι πραγματικά χαμένη ψήφος για τον λαό, όπως φυσικά και η ψήφος στη ΝΔ, όπως και σε κάθε κόμμα που ορκίζεται στο σημερινό σύστημα που τσακίζει τις ζωές μας για τα κέρδη των λίγων.

Φίλες και φίλοι, συντρόφισσες και σύντροφοι, Η ουσία του προβλήματος και στην υγεία, και στα εργατικά ατυχήματα και στο έγκλημα των Τεμπών που συγκλόνισε αυτή εδώ την πόλη, τη νεολαία της και εμείς επιμένουμε να μην το αφήνουμε να ξεχαστεί και στα πολύνεκρα ναυάγια της Μεσογείου, βρίσκεται σε ένα σύνθημα που έχει “ρίξει” στον λαό το ΚΚΕ και φαίνεται να αγγίζει όλο και περισσότερους. Αυτό το σύνθημα λέει: Ή τα κέρδη τους ή οι ζωές μας! Εμείς απαντάμε: είμαστε με τις ζωές των ανθρώπων. Αυτό πρέπει να εκφραστεί ακόμα περισσότερο την Κυριακή. Είμαστε σίγουροι ότι όσοι έκαναν το βήμα και ψήφισαν το ΚΚΕ, πολλοί από αυτούς για πρώτη φορά, νιώθουν ήδη ότι η επιλογή τους επιβεβαιώθηκε. Γιατί το ΚΚΕ, τις λίγες μέρες που μεσολάβησαν από τις προηγούμενες εκλογές, απέδειξε ξανά στην πράξη πώς αντιλαμβάνεται την αντιπολίτευση, τον ρόλο που θα παίξουν οι βουλευτές του, πώς θα αξιοποιήσει όση παραπάνω δύναμη του δώσει ο λαός. Στις μάχες ενάντια στους πλειστηριασμούς, που μόλις χθες καταφέραμε να ματαιώσουμε άλλους 7, στους αγώνες για συλλογικές συμβάσεις εργασίας, στις κινητοποιήσεις ενάντια στην άναρχη επέκταση των ΑΠΕ και τόσα άλλα. Παντού όπου δοκιμάζεται, όπου καρδιοχτυπά, όπου αγωνίζεται ο λαός μας, το ΚΚΕ είναι εκεί. Θα είναι δίπλα στους εργάτες και τις εργάτριες, δίπλα στους βιοπαλαιστές αγρότες και επαγγελματίες, στα νέα παιδιά και τις γυναίκες των λαϊκών οικογενειών, που δίνουν τη μάχη της επιβίωσης. 

Ακριβώς μία τέτοια μάχη δίνουν οι αγρότες και δω στη Φθιώτιδα. Όταν μάλιστα έχουμε μια πολύ δύσκολη χρονιά στον αγροτικό τομέα. Σχεδόν όλες οι παραγωγές έχουν χοντρό πρόβλημα λόγω των παρατεταμένων βροχοπτώσεων και των χαμηλών θερμοκρασιών τους προηγούμενους μήνες. Τι να πρωτοπούμε: Για τα τριφύλλια που έχουν χαθεί 2 κοψιές χωρίς αποζημίωση; Για την ελιά που έχει χτυπηθεί, ενώ ήδη αυτές που έχουν μέσα από την προηγούμενη χρονιά, πωλούνται κάτω του κόστους; Για τα σιτηρά που οι τιμές δίνονται είναι πολύ χαμηλές, πολύ κάτω του κόστους; Για τα βαμβάκια που είναι καθηλωμένα, με κίνδυνο να χαθούν και οι συνδεδεμένες λόγω των ελέγχων του δορυφόρου; 	Μια απ’ τα ίδια στους ηλίανθους, μια απ’ τα ίδια και με το ρύζι. Καμιά εταιρία δεν έχει υπογράψει συμβόλαια με τιμές, όλες οι τιμές είναι ανοιχτές, οι δηλώσεις ΟΣΔΕ δεν έχουν ανοίξει, και οι παραγωγοί δεν ξέρουν ούτε τι επιδοτήσεις θα πάρουν λόγω και της νέας ΚΑΠ, οπότε η κατάσταση πάει «στο άγνωστο με βάρκα την ελπίδα»…	Δεν θα επιτρέψουμε να καταστραφούν οι βιοπαλαιστές αγρότες, θα μπούμε μπροστά στον αγώνα για να διεκδικήσουμε αναπλήρωση εισοδήματος σε όλες τις καλλιέργειες και τις παραγωγές για να μείνουν στην παραγωγή και στον τόπο τους, στα χωριά τους οι αγρότες της Φθιώτιδας και όλης της χώρας. 

Φίλες και φίλοι,Αποδείξαμε ήδη, πως καμία κυβέρνηση δεν είναι παντοδύναμη όταν έχει απέναντι της ένα δυνατό εργατικό-λαϊκό κίνημα, ένα ακόμα πιο ισχυρό ΚΚΕ. Ξέρουμε ότι είναι χιλιάδες οι άνθρωποι που τελικά δεν ψήφισαν το ΚΚΕ αλλά, μέσα στον κατά τα άλλα αρνητικό συσχετισμό, χαμογέλασαν με τα ανεβασμένα ποσοστά του Κόμματος. Ελάτε τώρα κι εσείς, κάντε αυτό το μικρό βήμα και θα μπορέσουμε την Κυριακή να χαμογελάσουμε όλοι μαζί ακόμα περισσότερο. Ποιος έχει λόγο, αλήθεια, να μην θέλει την ισχυροποίηση του ΚΚΕ; Υπάρχει κανείς; 

Μην βιαστείτε να απαντήσετε. Φυσικά και υπάρχουν. Αυτοί που ξέρουν ότι όσο πιο δυνατό είναι το ΚΚΕ, τόσο θα τους κάνει τη ζωή δύσκολη, θα τους στριμώχνει. Γι’ αυτό προσπαθούν να φιμώσουν τη φωνή μας, με αποκλεισμό από τα μέσα ενημέρωσης, με εξοντωτικά πρόστιμα, δήθεν για αφισορρύπανση, με δικαστικές διώξεις σε στελέχη μας που μπαίνουν μπροστά στους αγώνες του λαού και της νεολαίας, μέχρι και με κυβερνοεπιθέσεις στα σάιτ μας τώρα τελευταία. Άδικα κουράζονται... Αυτά εδώ δεν πιάνουν. Δεν ξεμπερδεύουν έτσι εύκολα με εμάς, ούτε αυτοί που ονειρεύονται παντοδυναμίες, ούτε αυτοί που ονειρεύονται αναστύλωση του παλιού ή το πρόσφατου δικομματισμού, ούτε το σύστημα που υπηρετούν όλοι αυτοί μαζί.	Και να ξέρετε: η προσπάθεια φίμωσης δεν θα μείνει αναπάντητη! 

Και δεν υπάρχει πιο ηχηρή απάντηση από το να βγει ακόμα πιο δυνατό το ΚΚΕ από την κάλπη. Αυτό θα τους πονέσει περισσότερο απ' όλα! Να, λοιπόν, που οι αντίπαλοί μας καταλαβαίνουν πολύ καλά τι διαφορά θα κάνει το 1% με 2%, όσο γίνεται παραπάνω στο ΚΚΕ, όπως αναρωτιούνται ορισμένοιπου εμφανίζονται και ως αριστεροί ειρωνικά, γιατί είναι αυτοί που έχουν χαρίσει το 41% στη ΝΔ και δεν ασχολούνται καθόλου να το μειώσουν. Είναι ξεκάθαρο ότι κρίνουν κοιτώντας στον καθρέφτη τον εαυτό τους, ζυγίζουν τις ψήφους με τα δικά τους κριτήρια που είναι υποταγμένα σ αυτό το σύστημα. Δεν προσπαθούν μόνο να χτυπήσουν το κ. Κ. Ε. Να εμποδίσουν κόσμο να κάνει μια πιο ριζοσπαστική, μια πιο προοδευτική πραγματικά επιλογή, αλλά ταυτόχρονα προσπαθούν. Επιχειρούν να εγκλωβίσουν τους ψηφοφόρους στην κατεύθυνση που κινούνται εκείνοι για το κ. Κ. Ε. 

Όμως όχι 1%, αλλά ακόμα και ένας άνθρωπος να κάνει το βήμα μετράει και κάνει τη διαφορά. Γιατί είναι μια ακόμα συνείδηση που πάει μπροστά. Είναι ένας άνθρωπος που μπορεί να στοιχηθεί στο πλάι χέρι χέρι με εκείνους που με τον οργανωμένο συλλογικό αγώνα πολλαπλασιάζουν τις εστίες αντίστασης και διεκδίκησης. 	Γι’ αυτό λοιπόν στις κάλπες της Κυριακής, θα πάμε με καρδιά, με μυαλό, αλλά και με οργή. Και η δική μας η καρδιά χτυπάει για όλους του ανθρώπους του μόχθου σε αυτή τη χώρα. Εμείς δεν βλέπουμε αυτούς τους ανθρώπους σαν κουκιά. Δεν τους βάζουμε καμία ταμπέλα, δεν τους ξεχωρίζουμε με βάση το τι ψήφισαν ή με τη θρησκεία τους ή τους ιδιαίτερους προσανατολισμούς τους, παρά μόνο με κριτήριο το αν ανήκουν στους εκμεταλλευτές ή σε αυτούς που υφίστανται την εκμετάλλευση στη σημερινή κοινωνία. Και είμαστε έτοιμοι ανά πάσα στιγμή να ρίξουμε τα κορμιά μας στη φωτιά για να τους υπερασπιστούμε όλους, χωρίς να ρωτήσουμε τι χρώμα βάφτηκε ο χάρτης στην περιοχή τους. Το δικό μας μυαλό, η δική μας σκέψη είναι αφιερωμένη στην απελευθέρωσή τους, την απελευθέρωση όλων από τα δεσμά της εκμετάλλευσης, στην οικοδόμηση για άλλης, πιο δίκαιης κοινωνίας, όπου η ελεύθερη ανάπτυξη του καθενός είναι και η προϋπόθεση για την ελεύθερη ανάπτυξη όλων. Η δική μας οργή για τα εγκλήματα αυτού του συστήματος, δεν είναι επιλεκτική.

Ναι, με μεγάλη οργή θα πάμε στην κάλπη την Κυριακή για τις εκατοντάδες ψυχές που χάθηκαν ανοιχτά της Πύλου. Για αυτό το νέο έγκλημα της Ευρωπαϊκής Ένωσης και της πολιτικής της, κυβερνήσεων, των κομμάτων που τη διαμόρφωσαν και την υλοποίησαν. Για αυτό το νέο έγκλημα, σε τελική ανάλυση, του αιματοβαμμένου συστήματος της εκμετάλλευσης. Όλοι αυτοί έσπειραν τις βόμβες και τη φτώχεια σε μια σειρά χώρες, έδωσαν βάσεις στο ελληνικό έδαφος για να σηκώνονται από εδώ τα πολεμικά αεροπλάνα και μετά σήκωσαν φρούρια για να μην περάσουν τα θύματά τους. Δεν θα μας πείσει όμως κανείς ότι πρέπει να διαλέγουμε ανάμεσα στα ναυάγια που έγιναν επί ΝΔ και στα ναυάγια που έγιναν επί ΣΥΡΙΖΑ. Ανάμεσα στο κολαστήριο της Μόριας, για το οποίο η χώρα μας καταδικάστηκε πριν από λίγες μέρες από τα διεθνή δικαστήρια, και στα push backs της ΝΔ. Ούτε αυτό το πρόσφατο έγκλημα θα αφήσουμε όμως να ξεχαστεί. Θα συνεχίσουμε να θέτουμε τα αμείλικτα ερωτήματα για το τι έγινε εκείνη τη νύχτα ανοιχτά της Πύλου με όλη τη δύναμη της φωνής μας και μετά τις εκλογές. 

Φίλες και φίλοι, συντρόφισσες και σύντροφοι,Τώρα που τελειώνει αυτή η πολύ μακρά προεκλογική περίοδος, που ξεκίνησε ουσιαστικά με το που μπήκε η χρονιά, μπορούμε να πούμε με σιγουριά ότι η μεγάλη προσπάθεια που κάναμε μας έχει βγάλει ήδη πιο μπροστά, πιο δυνατούς. Γιατί είχαμε την ευκαιρία να γυρίσουμε όλη τη χώρα, να έρθουμε σε επαφή με πολλούς περισσότερους ανθρώπους, πιο εντατικά από ότι πριν, να συζητήσουμε για τις θέσεις του κόμματος, να απαντήσουμε σε ερωτήματα και προβληματισμούς και φυσικά να ακούσουμε πολλές γνώμες για το ποια είναι τα κυριότερα προβλήματα και πώς μπορούμε να τα αντιμετωπίσουμε. 

Ειδικά εδώ στη Φθιώτιδα, βρεθήκαμε, και εγώ προσωπικά λόγω της υποψηφιότητάς μου, πιο πολλές φορές από οπουδήποτε αλλού. Γυρίσαμε ουσιαστικά όλον τον νομό, συζητώντας με τον λαό της πατρίδας μας. Όλη αυτή η προσπάθεια θα είναι από τη Δευτέρα το μεγαλύτερό μας εφόδιο στις μάχες που θα δώσουμε. Αυτά τα προβλήματα που μας μεταφέρατε, θα τα παλέψουμε από αύριο μαζί, θα τα φέρουμε και μέσα στη Βουλή. Θα κάνουμε ό,τι περνά από το χέρι μας για να εμποδίσουμε αρνητικές εξελίξεις, αντιλαϊκά μέτρα, για να πετύχουμε και την παραμικρή κατάκτηση, για να ανοίξουμε, μαζί με τον λαό, έναν ριζικά διαφορετικό δρόμο για τη χώρα μας. Και ξέρετε ότι το ΚΚΕ όταν λέει κάτι προεκλογικά, το κάνει και μετεκλογικά. Μέχρι τότε, όμως, έχουμε την κρίσιμη Κυριακή. Γιατί, όσο αλήθεια είναι ότι εμείς θα δώσουμε τον καλύτερο εαυτό μας όποιο ποσοστό και αν μας δώσει ο λαός, άλλο τόσο ισχύει πως είναι διαφορετικό να οργώνουν τη χώρα 15 βουλευτές του ΚΚΕ όπως μέχρι σήμερα και διαφορετικό να είναι 26 ή και παραπάνω. Διαφορετικό είναι να έχει το ΚΚΕ βουλευτή στη Φθιώτιδα και διαφορετικό να μην έχει. Πάμε, λοιπόν, στις τρεις μέρες που έμειναν να κάνουμε τη μεγαλύτερη δυνατή προσπάθεια. Για να μην χαθεί ούτε μια ψήφος που μπορεί να πέσει στο ΚΚΕ. Oποιος ψήφισε το ΚΚΕ στις 21 Μάη, πρέπει τώρα να υπερνικήσει κάθε εμπόδιο και να το ξανακάνει. Μόνο η ψήφος αυτής της Κυριακής θα μετρήσει στο τέλος και θα μας ακολουθεί για τέσσερα χρόνια. Η κάλπη της 25ης Ιούνη θα είναι πράγματι άδεια... Και για να είναι δυνατός ο λαός, θα πρέπει να γεμίσει με τα κόκκινα ψηφοδέλτια της ελπίδας και του αγώνα, τα ψηφοδέλτια του ΚΚΕ. 

Γιατί με δυνατό κ. Κ. Ε. Που ξέρει και μπορεί να τα βάλει με τις κυβερνήσεις, το σύστημα, την αντιλαϊκή πολιτική και με δυνατό εργατικό λαϊκό κίνημα. Καμιά κυβέρνηση δεν μπορεί να είναι παντοδύναμη. Γιατί όλους τους βουλευτές του κ. Κ. Ε. Ο λαός θα τους βρει την επόμενη μέρα δίπλα του στον αγώνα για μια καλύτερη ζωή. Γιατί η ψήφος στο κουκουέ δεν παζαρεύει για κάποιες κυβερνητικές θεσούλες, καρέκλες μέσα σε αντιλαϊκές κυβερνήσεις δεν μεταλλάσσεται και δεν εξαγοράζεται. Δεν αποσύρεται αθόρυβα. Όπως έχουμε δει, έχουμε δει επανειλημμένα να συμβαίνει με τόσα και τόσα κόμματα στο παρελθόν που σήμερα δεν τα θυμάται και κανείς μας. Και θα συμβεί ξανά με τα διάφορα κόμματα φαντάσματα που κανείς δεν είδε στο πλάι του. Όλα τα προηγούμενα τέσσερα χρόνια που πέρασε πολλές δοκιμασίες, ο λαός και η νεολαία και τώρα τάχα μας πλασάρονται και ως αντισυστημικά. Γιατί το κ. Κ. Ε. Δεν έχει δεσμεύσεις ούτε στην Ευρωπαϊκή Ένωση, ούτε στο ΝΑΤΟ, ούτε στα αιματοβαμμένα κέρδη του κεφαλαίου. Γιατί ψήφος στο κουκουέ σημαίνει ψήφος στις ζωές μας και όχι στα κέρδη τους. Μεταφράζεται σε σύγκρουση, σε ανυπακοή, σε όλα αυτά που μας αγανακτούν. Σημαίνει πάνω απ όλα αισιοδοξία, ελπίδα ότι θα τα καταφέρουμε, ότι οι λαοί τελικά θα νικήσουν. Γιατί το κ. Κ. Ε. Έχει πρόγραμμα εξουσίας διακυβέρνησης με το λαό πραγματικά στο τιμόνι, πραγματικό ιδιοκτήτη του πλούτου που ο ίδιος μόνο παράγει. Γιατί στη σημερινή βαρβαρότητα υπάρχει διέξοδος υπέρ του λαού στη σύγκρουση και στην ανατροπή του σάπιου και διεφθαρμένου αυτού συστήματος. Πάμε λοιπόν δυνατά. Ιδιαίτερα εδώ, στη Λαμία, στη Φθιώτιδα, για να κρατήσουμε την έδρα του κ. Κ. Ε. Στο νομό. Κάθε μέρα, κάθε ώρα, αυτές τις λίγες ώρες και μέρες που μένουν μέχρι να κλείσουν οι κάλπες. Την Κυριακή το βράδυ δίνουμε τη μάχη για να ανεβάσουμε το κόμμα μας πολύ πιο ψηλά. Γιατί ΚΚΕ δυνατό, η ελπίδα είναι εδώ!
Καλή δύναμη, καλή υγεία σε όλους και όλες θα τα καταφέρουμε. Προχωράμε μπροστά δυναμικά με τους εργαζόμενους, με τους επαγγελματίες, με τους αγρότες, με τη νεολαία. Για σας η νίκη θα είναι τελικά του λαού μας. 

