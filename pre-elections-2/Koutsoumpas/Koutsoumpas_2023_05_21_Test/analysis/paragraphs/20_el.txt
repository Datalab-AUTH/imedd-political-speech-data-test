Όλοι μας, όμως, ξέρουμε τι σημαίνει αυτό για τις ζωές μας. Και πρώτοι οι νέοι και οι νέες, οι χιλιάδες μαθητές που, όπως σε όλη την Ελλάδα έτσι κι εδώ στον Πειραιά, ξεχύθηκαν στους δρόμους λίγους μήνες πριν, αμέσως μετά το αποτρόπαιο έγκλημα στα Τέμπη και βροντοφώναξαν ότι δεν έφταιγε ούτε η κακιά η ώρα, ούτε η κακιά η χώρα, αλλά τα κέρδη τους και όσοι κυβέρνησαν και κυβερνούν αυτή τη χώρα. 