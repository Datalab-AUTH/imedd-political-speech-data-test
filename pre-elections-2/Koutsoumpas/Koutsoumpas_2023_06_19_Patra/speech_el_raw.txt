Φίλες και φίλοι, συντρόφισσες και σύντροφοι, βρισκόμαστε ξανά εδώ στην Πάτρα, 6 μέρες πριν τις εκλογές για να μεταφέρουμε το ένα και μοναδικό ελπιδοφόρο μήνυμα που μπορεί να προκύψει από την κάλπη του Ιούνη. Και αυτό είναι η ακόμα μεγαλύτερη ενίσχυση του κ. Κ. Ε. 

Γιατί όταν οι εκμεταλλευτές σε αυτή τη χώρα θα νιώθουν ευχαριστημένοι, γιατί από Δευτέρα θα έχουν την αυτοδύναμη κυβέρνηση να τους κάνει τη δουλειά τους. 

Οι εργάτες και οι εργάτριες, οι άνθρωποι του μόχθου, οι επαγγελματίες, οι επιστήμονες, οι αγρότες, θα νιώθουν και αυτοί ευτυχισμένοι και ευχαριστημένοι για το ακριβώς αντίθετο. Γιατί απέναντι σε αυτή την κυβέρνηση θα υπάρχει μια 100% λαϊκή μαχητική αντιπολίτευση. Κι αυτή είναι μόνο το κ. Κ. Ε. 

Βρισκόμαστε όμως και λίγες μέρες μετά από ένα ακόμα προδιαγεγραμμένο έγκλημα. Το ναυάγιο ανοιχτά της Πύλου που συνεχίζει να μας συγκλονίζει όλους και όλες. Το κ. Κ. Ε. Αναλαμβάνει ξανά τις ευθύνες του και λέει καθαρά κόντρα στη σήψη και τον κυνισμό όλων των φωνών του συστήματος. Υπάρχει η επιλογή της δράσης του οργανωμένου αγώνα απέναντι σε ότι παγώνει την ψυχή, κόντρα σε δηλώσεις που προκαλούν μόνο αναγούλα, όπως το πόσο στοιχίζει στην Ελλάδα μια επιχείρηση έρευνας και διάσωσης που λένε οι άλλοι. Θα υπάρχει το κ. Κ. Ε. Που θα λέει όταν μια μάνα μπαίνει με το παιδί της στα αμπάρια ενός καρυδότσουφλου. Πρέπει να γίνουν όλα όσα προβλέπονται από τις διεθνείς συμβάσεις για την προστασία της ανθρώπινης ζωής στη θάλασσα και να σωθεί. 

Εμείς σε όλη αυτή τη συζήτηση. Ένα πράγμα επίσης λέμε καθαρά. Ναι, μπορεί ο καθένας να αισθάνεται άνθρωπος όταν βγαίνει στο δρόμο, να υπερασπιστεί συγκλονισμένος και οργισμένος τη ζωή κάθε ανθρώπου που μέσα σε αυτό το σύστημα κοστολογείται πολύ ακριβά και κοστολογείται τελικά από τους ιθύνοντες πολύ φτηνά για να την πληρώνουν οι λίγοι πολύ ακριβά.  Για το κ. Κ. Ε. Το δίλημμα με τα κέρδη ή με τις ζωές απαντιέται καθημερινά στον αγώνα για την ανατροπή αυτής της αδικίας, για την ανατροπή των νόμων που την επιβάλλουν στον αγώνα. Για να ζήσουμε καλύτερα όλοι εμείς και κυρίως τα παιδιά μας. 

Και προς τα στελέχη της Νέας Δημοκρατίας που περιδιαβαίνουν στα κανάλια και έχουν το θράσος να είναι να ισχυρίζονται πως είναι με τον ρεαλισμό, τάχα πως ο ανθρωπισμός λένε, είναι ανέξοδος και είναι για τα σαλόνια. 

Τους απαντάμε εμείς οι κομμουνιστές, άλλοι αγωνιστές, όπως και εκατομμύρια άνθρωποι και στη χώρα μας και σε όλο τον κόσμο εμπνέονται από τα λόγια του Τσε, του μεγάλου αυτού επαναστάτη, πως η ζωή ενός ανθρώπινου πλάσματος αξίζει ένα εκατομμύριο φορές περισσότερο από την περιουσία του πλουσιότερου ανθρώπου πάνω στη γη. 

Γιατί το 2023; Ρεαλισμός είναι να σταματήσει ο κοινωνικός παρασιτισμός των καπιταλιστών που για χάρη των κερδών τους δεν υπάρχει έγκλημα που να μην είναι αποφασισμένοι να το κάνουν. Βλέπετε, το κάθε κόμμα επιλέγει τι είναι αυτό που θα χαρακτηρίσει ως ανθρωπισμό και ρεαλισμό. 

Νέα Δημοκρατία, ΣΥΡΙΖΑ και ΠΑΣΟΚ έχουν χαρακτηρίσει ανθρωπιστικές επεμβάσεις και ρεαλιστικές προσεγγίσεις του σύγχρονου κόσμου τον βομβαρδισμό της Λιβύης, της Συρίας, του Ιράκ, της Γιουγκοσλαβίας, παλιότερα, τις εγκληματικές ενέργειες του κράτους δολοφόνου του Ισραήλ εναντίον της Παλαιστίνης και ούτω καθεξής. Για να είμαστε λοιπόν εξεγερμένοι, όσο αυτοί θα στέκονται με αυταρέσκεια, προσοχή δίπλα στους μακελάρηδες αυτού του κόσμου, όσο θα συνεργάζονται με αυταρχικά καθεστώτα, όσο θα συνάπτουν συμφωνίες για να κερδίζουν και οι ελληνικοί μονοπωλιακοί όμιλοι από την καταλήστευση βομβαρδισμένων και φτωχών χωρών. 

Όσο δηλαδή θα είναι με το ρεαλισμό που γιγαντώνει και το προσφυγικό πρόβλημα, εμείς θα σκύβουμε ευλαβικά το κεφάλι στους μικρούς Αϊλάν που χάθηκαν ξανά πριν λίγες μέρες. Θα δίνουμε το χέρι σε κάθε κατατρεγμένο, Θα κάνουμε ρεαλιστικές προτάσεις για να καταργηθούν οι απαράδεκτες συμφωνίες της Ευρωπαϊκής Ένωσης, να οργανωθούν επιτροπές χορήγησης ασύλου μέσα στην Τουρκία και οι πρόσφυγες να πηγαίνουν από εκεί στη χώρα πραγματικού προορισμού τους. Θα παλεύουμε για να μπει στο χρονοντούλαπο της ιστορίας το σάπιο σύστημα που γεννά μόνο κρίσεις, πολέμους, φτώχεια, προσφυγιά. 

Φίλες και φίλοι, συντρόφισσες και σύντροφοι, σε μια καθημερινότητα που δυστυχώς συνεχώς επιβεβαιώνεται ότι έρχονται δύσκολα για το λαό και τη χώρα, ιδιαίτερα για τη νεολαία φαίνονται πιο κωμικοτραγικά τα όσα λένε Νέα Δημοκρατία, ΣΥΡΙΖΑ και ΠΑΣΟΚ λίγες μέρες πριν τις εκλογές. Από τη Νέα Δημοκρατία μας λένε ότι αν προκύψει ισχυρή αυτοδύναμη κυβέρνηση, δεν έχουμε να φοβόμαστε τίποτα. Η Ελλάδα, λένε, θα προχωράει μπροστά και δεν θα αφήνει κανέναν πίσω. Επειδή δεν επιδέχονται και σοβαρού σχολιασμού αυτές οι προτάσεις θα λέγαμε να στείλουν και κάνα στέλεχος της Νέας Δημοκρατίας στη μεγαλύτερη οικονομία της Ευρώπης. Εκεί, κατά τη Γερμανία, που έχει μπει σε φάση οικονομικής ύφεσης για να σώσουν κι εκείνοι τη χώρα. Από την άλλη, ο ξεπεσμός του ΣΥΡΙΖΑ επίσης δεν έχει τελειωμό. Έφτασαν στο σημείο να λένε πως όποιος δεν ψηφίζει ΣΥΡΙΖΑ σε αυτές τις εκλογές στηρίζει τη Νέα Δημοκρατία. Εδώ που τα λέμε καλά, που μένουν πάλι μόνο σε αυτά. Γιατί με τον Μαραντζίδη για σύμβουλο θα μπορούσαν να κάνουν και ιστορικό παραλληλισμό, όπως στην κατοχή που ο εν λόγω ισχυρίζεται ότι όποιος δεν στήριζε τις συλλογικές κυβερνήσεις και τους φασίστες και συμμετείχε στην αντίσταση, τροφοδοτούσε, λέει, τα εγκλήματα των ναζί. Σα δεν ντρεπόμαστε, αλλά το γαρ πολύ της θλίψεως, πέρα από παραφροσύνη, γεννά και μπόλικη αντίδραση. Το ΠΑΣΟΚ από την άλλη, θέτει ως στόχο την αναγέννηση της Δημοκρατικής παράταξης να γίνει όνειρο των προοδευτικών ανθρώπων, λέει η Νέα του Ανατολή. Όμως τα όνειρα των στελεχών του ΠΑΣΟΚ έχουμε μεγάλη πείρα για το πώς εξελίχθηκαν σε πραγματικό εφιάλτη για το λαό. 

Εμείς, φίλες και φίλοι, είμαστε ρεαλιστικά αισιόδοξοι ότι μετά το βήμα που έγινε στις 21 του Μάη με την εκλογική ενίσχυση του κ. Κ. Ε. Μπορεί να γίνει και το επόμενο. Στις εκλογές αυτής της Κυριακής, γιατί είναι χιλιάδες οι άνθρωποι που μέσα στον κατά τα άλλα αρνητικό πολιτικο συσχετισμο που παραμένει, χαμογέλασαν με τα ποσοστά του κόμματος. Γιατί ήδη το κ. Κ. Ε. Τις λίγες ημέρες που μεσολάβησαν από τις προηγούμενες εκλογές, με τη Νέα Δημοκρατία να θέλει να έρθει και αυτή με φόρα και το ΣΥΡΙΖΑ και το ΠΑΣΟΚ να ανταγωνίζονται ποιος θα είναι καλύτερη συμπολίτευση στην πολιτική της, απέδειξε πως καμιά κυβέρνηση δεν είναι παντοδύναμη όταν έχει απέναντί της ένα δυνατό εργατικό λαϊκό κίνημα, ένα ακόμα πιο ισχυρό κ. Κ. Ε. 

Για να γίνει όμως αυτό, ειδικά με τον ακόμα πιο κάλπικο, καλπονοθευτικό, ληστρικό εκλογικό νόμο με τον οποίον θα γίνουν αυτές οι εκλογές, χρειάζεται να γίνουν ακόμα πολλά. 

Χρειάζεται το κόμμα να φτάσει ακόμα πιο ψηλά παντού. Και εδώ στην πόλη της Πάτρας, στο Αίγιο, σ όλα τα χωριά της Αχαΐας, αλλά και σε όλη τη Δυτική Ελλάδα, σε όλη την Ελλάδα, αυτοί που έκαναν το βήμα να το ξανακάνουν και αυτοί που το σκέφτηκαν και το ανέβαλαν να το κάνουν τώρα. 

Θα χρειαστεί  ιδιαίτερα οι χιλιάδες άνθρωποι που με τον ιδρώτα και την εξάντληση τους χτίζουν το θαύμα αυτό των κερδών για τους μεγάλους τουριστικούς ομίλους και ουσιαστικά εξαναγκάζονται να απέχουν, να μην μπορούν να πάνε να ψηφίσουν σε αυτές τις εκλογές, να πείσμωσαν και να επενδύσουν πραγματικά στο μέλλον τους. Να κάνουν ό, τι περνά από το χέρι τους. Να στηριχθούν και από εμάς ώστε να πάρουν άδεια και να πάνε να ψηφίσουν. Γιατί έτσι την επόμενη μέρα δεν θα μιλάει κανείς εξ ονόματι τους. 

Γιατί μόνο έτσι θα μπορούν οι βουλευτές του κ. Κ. Ε. Να βάζουν στη θέση τους όλους αυτούς τους άλλους που δεν ξέρουν πως είναι μια καμαριέρα, να έχει μυοσκελετικά προβλήματα και να μη δικαιούται βαρέα και ανθυγιεινά. Αλλά μιλάνε με ύφος χιλίων καρδιναλίων για το τουριστικό θαύμα. Θα αποστομώσει αυτούς που ποτέ δεν μπόρεσαν να καταλάβουν πώς είναι, να σερβίρεις και να μαγειρεύεις για εκατοντάδες ανθρώπους καθημερινά και να παίρνεις γύρω στα 900 ευρώ, αλλά να διατείνονται κιόλα ότι είναι με αυτούς τους εργαζόμενους, τρομάρα τους. 

Κυρίως όμως μόνο αν και οι ίδιοι οι εργαζόμενοι, παρ όλες τις δυσκολίες τις μεγάλες, κάνουν δική τους υπόθεση την ενίσχυση του κ. Κ. Ε. Την επόμενη μέρα θα μπορούν να είναι σίγουροι πως θα αποσπούν και κατακτήσεις. Πως ενωμένοι και περήφανοι όλοι οι εργαζόμενοι και οι εργαζόμενες θα μπορούν να κάνουν κουρελόχαρτο αντιδραστικές διατάξεις, όπως πρόσφατα έγινε σε πολύ μεγάλο ξενοδοχείο που απαιτούσε αν είναι δυνατόν, δηλαδή ποινική ρήτρα 5.000 ευρώ από τον εργαζόμενο του αν κάποιος εργαζόμενος δεν άντεχε την εξάντληση και τους όρους δουλειάς και αποχωρούσε. 

Ναι, θα χρειαστεί να ανέβουν ακόμα περισσότερο πολύ ψηλά τα ποσοστά του κ. Κ. Ε. Και στην Κεφαλονιά και στη Ζάκυνθο σε όλα τα νησιά μας. Εδώ επίσης στις εργατικές λαϊκές γειτονιές της Πάτρας που μας έκαναν όλους και όλες χαρούμενους, χαρούμενες στις προηγούμενες εκλογές. Γιατί ειδικά αυτές οι περιοχές που έχει επιβεβαιωθεί και το κύρος του κόμματος και η αγωνιστική του δεσμοί με χιλιάδες ανθρώπους μπορούν να συμβάλουν ακόμα περισσότερο στο να αυξήσει το κ. Κ. Ε. Τη δύναμή του σε όλη τη χώρα. 

Θα χρειαστεί να μην σκορπίσει η ψήφος σε κόμματα που το λέμε καθαρά ότι αποτελούν αντιδραστικά προσωποπαγή μορφώματα και πάντα χρήσιμες πολιτικές τσόντες, δυστυχώς αυτού του συστήματος. Μα καλά, δεν προκαλεί προβληματισμό, αλήθεια σε οποιονδήποτε λογικό άνθρωπο η υπέρμετρη προβολή της κυρίας Κωνσταντοπούλου. Τι έγινε ξαφνικά; Τελειώνουν τα ριάλιτι και είπαν μήπως να ασχοληθούν με το κίνημα δήθεν της αγάπης; Έχει και η κοροϊδία τα όριά της. Χώρια που η συγκεκριμένη δικηγόρος πολιτικός έχει και βεβαρημένο παρελθόν. Είναι όντως συνεπής στις απόψεις της, αλλά οι απόψεις της για να θυμόμαστε ήταν αυτές που την οδήγησαν να μη φέρει καν προς συζήτηση όταν ήταν πρόεδρος της Βουλής την πρόταση νόμου του κ. Κ. Ε. Για την κατάργηση των μνημονίων. Είχε βλέπετε την άποψη ότι η κατάργηση των άδικων νόμων του μνημονίου ήταν, όπως είχε πει, σχήμα λόγου για να δικαιολογήσει και τον Τσίπρα που το έλεγαν, δηλαδή για να κοροϊδεύουν τον λαό. Γι αυτό λοιπόν έχει η κυρία αυτή και ένα συγκεκριμένο παρόν να μην έχει θέσεις για κανένα πρόβλημα του λαού μας, Της νεολαίας Απολύτως. Μόνο κάτι γενικολογίες. Η μοναδική φορά που γίνεται συγκεκριμένη ήταν και είναι όταν θέλει να χαϊδέψει τα ορφανά της Χρυσής Αυγής, αφού όπου σταθεί και όπου βρεθεί ουσιαστικά τους χαρακτηρίζει αντισυστημική δύναμη. Γι αυτό έχει και προδιαγεγραμμένο μέλλον. Δηλαδή αυτό που έχουν όλα αυτά τα κόμματα διάττοντες αστέρες που βασικό τους χαρακτηριστικό διαχρονικά είναι να στηρίζουν με τις ψήφους ή ακόμα και με τους βουλευτές τους, τις κυβερνήσεις και τα υπόλοιπα κόμματα του συστήματος να μην έχουν θέσεις για οποιοδήποτε λαϊκό πρόβλημα, ούτε και καμία παρουσία. Εκεί που ο λαός και η νέα γενιά αγωνίζεται για να πάρει μια ανάσα για να τσακίσει την αδικία. Ποιος δεν θυμάται το δημοσιογράφο με το σακίδιο που ψήφισε το τρίτο μνημόνιο και οι βουλευτές του μετά τους πήρε το Ποτάμι; Αυτό ήταν το κόμμα του και σκόρπισαν σε Νέα Δημοκρατία, ΣΥΡΙΖΑ και ΠΑΣΟΚ. Τι έχει να πει κανείς σήμερα για τη ΔΗΜΑΡ, για το ΛΑΟΣ, για το Λεβέντη, τον Καμμένο των ΑΝΕΛ και τόσους άλλους; Όπως ήρθαν, έτσι εξαφανίστηκαν. 

Φίλες και φίλοι, συντρόφισσες και σύντροφοι. Και πριν τις προηγούμενες εκλογές και τώρα λέγαμε σε όλους τους τόνους πως Νέα Δημοκρατία, ΣΥΡΙΖΑ και ΠΑΣΟΚ έχουν κοινές δεσμεύσεις στην Ευρωπαϊκή Ένωση, στο ΝΑΤΟ, στους μεγάλους μονοπωλιακούς ομίλους. Πως ακριβώς γι αυτό έχουν και κοινό αντιλαϊκό πρόγραμμα στρατηγικά.  Όσα έχουν μεσολαβήσει όλο αυτό το τελευταίο διάστημα επιβεβαιώνουν ξανά το κ. Κ. Ε. με τον πιο αποκαλυπτικό τρόπο. 

Όλοι τους έχουν ψηφίσει και υλοποιήσει απάνθρωπες πολιτικές της Ευρωπαϊκής Ένωσης για τους πρόσφυγες για παράδειγμα, και το άσυλο και ορισμένα στελέχη της Νέας Δημοκρατίας ξερνάνε το δηλητήριο του ανθρωπισμού και την ίδια ώρα, από την άλλη μεριά, ο ΣΥΡΙΖΑ έχει ξεπεράσει κάθε όριο υποκρισίας. Μιλάνε για το δικαίωμα ασύλου που έχουν όλοι οι πρόσφυγες όταν ο ΣΥΡΙΖΑ ήταν αυτός που ενσωμάτωσε στην ελληνική νομοθεσία την έννοια της ασφαλούς τρίτης χώρας που ουσιαστικά κατακρεουργεί αυτό το δικαίωμα. Μιλάει για ευθύνες της Ευρωπαϊκής Ένωσης. Μα καλά, ποιος εφάρμοσε επί τεσσεράμισι χρόνια το Δουβλίνο; Ποιος γιγάντωσε το κολαστήριο της Μόριας; Ποιος υλοποίησε την Κοινή Δήλωση Ευρωπαϊκής Ένωσης Τουρκίας που διόγκωσε το πρόβλημα αυτό με τους ξεριζωμένους αλλά και τους κατοίκους των νησιών μας; Διερωτώνται και καλά κάνουν. Ποια είναι τα πρωτόκολλα που εφάρμοσε η Φρόντεξ για να σώσει τους ανθρώπους; Αλλά θα όφειλαν αυτοί οι κύριοι να γνωρίζουν την απάντηση, μιας και ο ΣΥΡΙΖΑ περηφανεύεται πως αυτός είχε φωνάξει πολεμικά πλοία του ΝΑΤΟ να λύσουν το προσφυγικό πρόβλημα στο Αιγαίο. Δεν ήξερε, ρώταγε;. 

Και για το ΠΑΣΟΚ. Τι να πει τώρα κανείς; Υψηλή φιλοσοφία και ανθρωπισμός από ένα κόμμα που ως κυβέρνηση και ως αντιπολίτευση όχι μόνο στήριξε, αλλά πρωτοστάτησε και σε ιμπεριαλιστικές επιχειρήσεις. 

Όλοι τους έχουν σαν ιερό δισκοπότηρο, τους εχετε ακούσει, το Ταμείο Ανάκαμψης της Ευρωπαϊκής Ένωσης. Το κ. Κ. Ε. Εδώ και τρία χρόνια, όταν όλοι μιλούσαν για λεφτόδεντρα της Ευρωπαϊκής Ένωσης, μιλούσε για ένα νέο υπερ μνημόνιο, για δισεκατομμύρια που κατευθύνονται μόνο σε μεγάλους ομίλους, για δάνεια και επιχορηγήσεις που εκταμιεύονται μόνον εφόσον ψηφιστούν νέα αντιλαϊκά μέτρα, για χρήματα που θα πληρωθούν και πληρώνονται από τη φορά από τη φορο αφαίμαξη του ελληνικού λαού. Πλέον μέχρι και ο Μητσοτάκης σε συνέντευξή του πριν λίγες μέρες το χαρακτήρισε μνημόνιο που έχει συγκεκριμένες δεσμεύσεις. Η ίδια η Ευρωπαϊκή Ένωση έστειλε φιρμάνι πως για να αποπληρωθούν τα δάνεια και οι τόκοι πρέπει να αυξηθούν οι φόροι που πληρώνει ο ελληνικός λαός. 

Όλοι τους αναγνωρίζουν ως δεδομένο ότι η υγεία σήμερα είναι ένα εμπόρευμα, να θησαυρίζουν δηλαδή τα παράσιτα της ιδιωτικής υγείας, αλλά το δημόσιο σύστημα να λειτουργεί με ιδιωτικοοικονομικά και αυτό κριτήρια. Η αποστροφή που προκάλεσε σε όλους μας ο βουλευτής της Νέας Δημοκρατίας, που σαν σύγχρονος φασίστας Μένγκελε μίλησε για το ασύμφορο της περίθαλψης καρκινοπαθών, είναι μόνο ένα το κρατούμενο. Αλήθεια όμως τόσο ξένες είναι οι δηλώσεις αυτές προς τις πολιτικές που εφάρμοσαν και η Νέα Δημοκρατία και ο ΣΥΡΙΖΑ και το ΠΑΣΟΚ; Ποιος έκλεισε στην Ελλάδα πάνω από 10 νοσοκομεία και ποιος τα κράτησε επίσης κλειστά; Ποιοι κυβερνούσαν όλα αυτά τα χρόνια που εκτοξεύονταν οι δαπάνες υγείας για το λαό μας; Ποιος αύξησε τη συμμετοχή στη φαρμακευτική δαπάνη και ποιος τέλος πάντων από όλα αυτά τα κόμματα που έχουν υποτίθεται ρεαλιστικές προτάσεις, όταν ο λαός αντιμετώπιζε την πρωτόγνωρη κατάσταση της πανδημίας στηριξε για παράδειγμα την πρόταση του κ. Κ. Ε. Για επίταξη εδώ και τώρα του ιδιωτικού τομέα υγείας που θησαύριζε πάνω στις πλάτες και στα λεφτά των εργαζομένων;

Κανείς τους. Όλοι τους έχουν απολύτως κοστολογημένα προγράμματα. Και ξέρετε γιατί; Γιατί όλοι έχουν ως απαράβατο όρο τη δημοσιονομική σταθερότητα και τις περιβόητες αντοχές της καπιταλιστικής οικονομίας; Όλοι τους ορκίζονται πίστη στους ιερούς κανόνες των ματωμένων πλεονασμάτων της Ευρωπαϊκής Ένωσης. Αυτές όμως οι αντοχές της οικονομίας, αυτά τα σύγχρονα επενδυτικά εργαλεία είναι που επιτρέπουν να δίνονται εκατοντάδες εκατομμύρια ευρώ για να φτιάξουν οι ενεργειακοί όμιλοι σταθμούς φόρτισης ηλεκτρονικών αυτοκινήτων. Αλλά στην Ελλάδα του 2023 να πεθαίνουν άνθρωποι επειδή δεν υπάρχουν ασθενοφόρα ή δεν υπάρχουν οδηγοί ασθενοφόρων και διασώστες. Η ανταγωνιστικότητα της ελληνικής οικονομίας και το περιβόητο παραγωγικό μοντέλο που εδώ και 50 χρόνια κάθε κόμμα του συστήματος λέει πως θα το αναμορφώσει, φέρνει μόνο τεράστια κέρδη για εταιρείες και πτώση του μέσου πραγματικού μισθού για τους εργαζόμενους. Φέρνει χαμόγελα βλέπετε στους μεγαλοεργολάβους της ναυπηγοεπισκευής στο Πέραμα. Κλάματα όμως και οργή στους εργαζόμενους που μετράνε νεκρούς και σακατεμένο. 

Συντρόφισσες και σύντροφοι, φίλες και φίλοι. Σήμερα υπάρχουν ακόμα περισσότεροι λόγοι για να ενισχυθεί το κ. Κ. Ε. Ακόμα πιο πολλά παραδείγματα που επιβεβαιώνουν ποιος μπορεί να αντιμετωπίσει την επόμενη αντιλαϊκή κυβέρνηση της Νέας Δημοκρατίας. Ας σκεφτεί κανείς τι θα κάνει το κ. Κ. Ε. Και οι βουλευτές του αν πάρει ένα δυο, τρία τοις εκατό παραπάνω στις εκλογές; Και τι θα κάνουν τα υπόλοιπα κόμματα οι βουλευτές του κ. Κ. Ε. 

Ήδη από τη Δευτέρα στις 22 Μαΐου που έγιναν οι προηγούμενες εκλογές, έχουν πρωτοστατήσει μαζί με τα σωματεία μαζί με συλλόγους και φορείς για να σωθούν πάνω από 16 κατοικίες. 

Πολλά επίσης εμπορο μαγαζιά από τα κοράκια των τραπεζών βρέθηκαν στους αγώνες μαζί με τους εργάτες της ζώνης και έκαναν ένα ακόμα βήμα για να κηρυχτεί υποχρεωτική η Συλλογική Σύμβαση Εργασίας που περιλαμβάνει και ειδικές διατάξεις για μέτρα υγιεινής και ασφάλειας για όλους τους χώρους δουλειάς, βρέθηκαν στους αγώνες των ξενοδοχοϋπαλλήλων στην Κρήτη, στην Αθήνα. 

Αλλού ήταν στην Καλαμιά της Κοζάνης, εκεί που τα πράσινα αρπακτικά βάζουν φωτοβολταϊκά μέχρι και στις αυλές των σπιτιών των ανθρώπων, σε μια περιοχή που βιώνει στο πετσί της και την μαύρη και την πράσινη ανάπτυξη του καπιταλισμού που μόνιμα μαυρίζει τις ζωές τους. 

Ήταν και εδώ έξω από τις πύλες της πρώην ΕΛΑΣ, εδώ στην Πάτρα που οι εργαζόμενοι πετιούνται στο δρόμο. Ήταν δηλαδή παντού, ενίσχυσαν και στήριξαν κάθε φλόγα αντίστασης, κάθε αγώνα που κάνει απολύτως καθαρό. Ότι οι εργαζόμενοι μπορούν να νικούν, μπορούν να έχουν και κατακτήσεις όταν χάνουν οι μεγάλοι όμιλοι το μεγάλο κεφάλαιο. 

Τι θα αλλάξει αλήθεια αν πάρει μερικές μονάδες παραπάνω ο ΣΥΡΙΖΑ και εκλέξει δυο τρεις παραπάνω βουλευτές; Εδώ με 32 % που είχε και πήρε στις προηγούμενες εκλογές το 2019, στήριξε όλα τα εμβληματικά αντιλαϊκά νομοσχέδια της Νέας Δημοκρατίας. Πάνω από το 50% των νομοσχεδίων της. Τι θα αλλάξει αν ενισχυθεί το ΠΑΣΟΚ;. 

Θέλουμε να μιλήσουμε ντόμπρα, όπως κάναμε όλα αυτά τα χρόνια, ιδιαίτερα σε κάθε προοδευτικό άνθρωπο, εδώ στην Πάτρα, στην Αχαΐα. Σε όλους αυτούς δηλαδή να μιλήσουμε που στηρίζουν τον Κώστα Πελετίδη και τη δημοτική αρχή της Πάτρας που έχει κόψει τη μάσα σε διάφορες μασέλες της περιοχής και πανελλαδικά και έχει οδηγήσει σε παράκρουση διάφορα τοπικά στελέχη των άλλων κομμάτων. Θέλουμε να απευθυνθούμε σε όλους αυτούς που μαζί καταφέραμε να γίνει το Εργατικό Κέντρο, σημείο αναφοράς για τους εργαζόμενους, για τους εργαζόμενους της πόλης του νομού, όταν έσπασε το απόστημα των εργοδοτικών που είχαν μπερδέψει το συνδικαλισμό με τη διαχείριση επιδοτήσεων και κοινοτικών προγραμμάτων. Σε όλους αυτούς απευθυνόμαστε που χαμογελάνε και αισθάνονται περήφανοι που και στην Πάτρα η Πανσπουδαστική στους φοιτητές συνεχίζει να ανεβάζει τα ποσοστά ποσοστά της να αναδεικνύεται πρώτη δύναμη. Μιλάμε σε όλους όσους έχει ζεσταθεί η καρδιά τους, η ψυχή τους, γιατί βλέπουν με πολλά παραδείγματα πως μπορούν να γίνουν πάρα πολλά όταν ο λαός παλεύει να σώσει το λαό. Λέμε λοιπόν καθαρά. Ο λύκος που ποτέ φοράει την προβιά του Σύριζα πότε του ΠΑΣΟΚ, οσο και αν βαπτίζεται, όσο και αν βάψει το μαλλί του, μήτε τη γνώμη του αλλάζει, μήτε την κεφαλή του. Ότι έκαναν χιλιάδες άνθρωποι, να απογοητευτούν δηλαδή και να το εγκαταλείψουν, ιδιαίτερα το ΠΑΣΟΚ, αλλά κι άλλα κόμματα. Πρέπει εδώ, ιδιαίτερα στην Αχαΐα, να δυναμώσει σ'αυτές τις εκλογές. 

Ακούσατε να μετανιώνουν που κατέχουν το ρεκόρ ψήφισης και των τριών μνημονίων. Το ΠΑΣΟΚ μας λένε ότι έσωσαν τη χώρα πληρώνοντας το πολιτικό κόστος. Σιγά τα αίματα καλέ. Να τους λέμε δηλαδή και ευχαριστώ που μας έγδαραν. Ακούσατε να μετανιώνουν που συγκυβέρνησε με τη Νέα Δημοκρατία και τον Καρατζαφέρη; Μα αυτά, ακόμα και ως βαπτισμένοι. Τώρα αυτοί ψήφισαν το 70% των νομοσχεδίων του Μητσοτάκη και δήλωναν πως είναι έτοιμοι να το ξανακάνουν, αρκεί να μην ήταν ο Μητσοτάκης πρωθυπουργός. Ακούσατε, Είδατε στα προβεβλημένα στελέχη και ειδικά του ΠΑΣΟΚ κανέναν τίμιο και αγωνιστή συνδικαλιστή από αυτούς που για πολλά χρόνια μπορεί να υπήρχαν και μέσα στην ΠΑΣΚΕ; Όχι. Είναι πλέον στο dna τους όσοι έμειναν εκεί ως συνδικαλισμός Παναγόπουλου και Καρρά Γεωργόπουλου. Η αμαρτωλή από όλες τις απόψεις σοσιαλδημοκρατία δεν μεταπήδησε όλοι στο ΣΥΡΙΖΑ. Βλέπετε έμεινε και στο ορθόδοξο. Αρκεί κανείς να κοιτάξει στις Βρυξέλλες μεριά. 

Μιλάμε λοιπόν με σεβασμό σε όλους τους ανθρώπους που μπορούν πράγματι να αναπολούν κάποιες καλύτερες ημέρες του παρελθόντος που υπήρξαν. Το ότι ζήσαμε κάποιες στιγμές καλύτερα το χρωστάμε στον ιδρώτα μας. Το χρωστάμε στις αμέτρητες θυσίες των παππούδων και των πατεράδων μας, στους αγώνες μας. Όμως σε κάθε περίπτωση το σύστημα που ζούμε δεν μπορεί να γυρίσει στο παρελθόν. 

Όσο συνεχίζει να υπάρχει αυτό το διεφθαρμένο σύστημα θα γίνεται όλο και πιο αντιδραστικό. Αυτό είναι νόμος. Αυτό αποδεικνύεται και από το πόσο πιο αντιδραστικά συντηρητικά γίνονται όλα τα κόμματα που αποφασίζουν να το υπηρετήσουν. Ανάμεσά τους και το ΠΑΣΟΚ. 

Φίλες και φίλοι, συντρόφισσες και σύντροφοι. Εδώ στην Πάτρα, ίσως περισσότερο από κάθε άλλη περιοχή της Ελλάδας, μπορεί να γίνει κατανοητό τι έχει να κερδίσει ο λαός μας από μια 100% μαχητική αντιπολίτευση, λαϊκή αντιπολίτευση γνήσια. Κόντρα στην πολιτική που μας ρημάζει τη ζωή για τα κέρδη των λίγων, από ένα ακόμα δηλαδή πιο δυνατό κ. Κ. Ε. Ναι, το λέμε καθαρά ανοιχτά. Για μια ακόμα φορά είμαστε περήφανοι για τη δημοτική αρχή της Πάτρας. Είμαστε περήφανοι γιατί προσφέρουμε στο λαό αγωνιζόμενοι μαζί του, γιατί δημιουργήσαμε εικόνες μιας άλλης προοπτικής με το λαό πρωταγωνιστή, εικόνες αλληλεγγύης και διεκδίκησης, ανάσες πραγματικής ανακούφισης για το λαό και τη νέα γενιά. Για τα περισσότερα παιδιά που χαμογελούν στις παιδικές χαρές και αισθάνονται περήφανα, που καταφέρνουν τους στόχους τους επειδή στηρίζονται και από το Λαϊκό Φροντιστήριο που μπορούν να χαίρονται το καλοκαίρι στις παιδικές κατασκηνώσεις για τους χιλιάδες που έκαναν δική τους υπόθεση τη ζωή, την εργασία και τα δικαιώματα των συνανθρώπων τους, που προσπάθησε να ελαφρύνει τον πατραϊκό λαό, πηγαίνοντας κόντρα στη λογική της ανταποδοτικότητας που μας στηρίζει ο λαός και μας μισούν οι κάθε είδους μεγαλοεργολάβοι μεγαλοεπιχειρηματίες. Επειδή με την πρωτοπόρα δουλειά των εργαζομένων του Δήμου αποδόθηκαν ελεύθεροι χώροι, αθλητικά γήπεδα, χώροι πολιτισμού, χωρίς αυτοί να ακονίζουν τις μασέλες τους. Όλα αυτά γίνονται επειδή μας χωρίζει άβυσσος από τη λογική και από τις πολιτικές των κομμάτων του συστήματος. Εμείς έχουμε εμπιστοσύνη στην τεράστια δύναμη των ίδιων των εργαζομένων και της νεολαίας. Τους θέλουμε πρωταγωνιστές των εξελίξεων να παίρνουν δύναμη παλεύοντας για την ικανοποίηση των πραγματικών, των σύγχρονων αναγκών τους. Να χαίρονται και να διασκεδάζουν. Να δίνουν τρόπο στην οργή τους και να συνεχίζουν να ονειρεύονται. Τώρα εκβιαστικά διλήμματα που υπήρχαν στις προηγούμενες εκλογές από τα κόμματα του συστήματος, αντικειμενικά δεν υπάρχουν πλέον. Τώρα πολύ περισσότεροι μπορούν να καταλάβουν πως η ανησυχία για το ποια θα είναι η χρήσιμη αντιπολίτευση στην κυβέρνηση της Νέας Δημοκρατίας αφορά μόνο το ίδιο το σύστημα. Τώρα κρίνεται το ποιος θα κόψει τη φόρα της Νέας Δημοκρατίας, ποιος θα δίνει χαστούκια στο σύστημα, ποιος θα μπορεί να συγκρουστεί, να ανατρέψει, να καθυστερεί την εφαρμογή αντιλαϊκών πρακτικών πολιτικών που στηρίζουν και Νέα Δημοκρατία και ΣΥΡΙΖΑ και ΠΑΣΟΚ. Τώρα κρίνεται δηλαδή πόσο πιο δυνατό θα είναι το ΚΚ. Ε. 

Να έχουμε ευθύνη απέναντι στους ανθρώπους που μας εμπιστεύτηκαν και προσβλέπουν σε εμάς, ακόμα και αν δεν συμφωνούν σε όλα μαζί μας. Έχουμε χρέος. Όπως κάναμε πάντα, έτσι και τώρα να βρεθούμε από τη Δευτέρα μετά τις εκλογές, εκεί που η αδικία θα μεγαλώνει, εκεί που ο λαός θα στενάζει κάτω από νέα βάσανα. Εκεί που θα δυναμώνει ο αυταρχισμός, η καταστολή, εκεί που η επιλεκτική ανικανότητα του καπιταλιστικού κράτους θα μας αφήνει απροστάτευτους από τις φυσικές καταστροφές. Εμείς κοιτάμε μπροστά, έχουμε τόλμη, έχουμε αντοχή γιατί ξέρουμε ότι ο λαός μπορεί να σώσει το λαό βαδίζοντας στο δρόμο της ανατροπής. Με κ. Κ. Ε. Πολύ πιο δυνατό μπορούμε να τα καταφέρουμε τις λίγες ημέρες που απομένουν μέχρι την Κυριακή της κάλπης. Δίνουμε τον καλύτερό μας εαυτό για να μη χαθεί καμία ψήφος για το κόμμα. Ναι, είναι στο χέρι μας να πάμε όλοι μαζί. Το κ. Κ. Ε. Παραπάνω για να ψηλώσει ο ίδιος ο λαός. Σας. Καλή δύναμη και υγεία σε όλους και όλες. Προχωράμε μπροστά που είναι δυνατό. Η ελπίδα είναι εδώ. 
