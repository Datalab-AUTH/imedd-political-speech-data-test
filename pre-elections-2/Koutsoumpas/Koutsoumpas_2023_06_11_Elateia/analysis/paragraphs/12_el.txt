Ήδη έχουν αρχίσει τα παραμύθια περί σταθερής ανάπτυξης για όλους με μείωση φόρων, αύξηση μισθών και μείωση των ανισοτήτων... κι άλλα παραμύθια της Χαλιμάς. Ας έρθουν εδώ να τα πουν στην Ελάτεια, στη Φθιώτιδα σε μια αγροτική περιοχή που βιώνει τη μεγαλύτερη μείωση πληθυσμού μέσα σε μία δεκαετία, πάνω από 23%, λόγω κυρίως του πλήγματος που έχει υποστεί το αγροτικό εισόδημα. Κι όμως μιλάμε για μια περιοχή με έναν πραγματικά εύφορο κάμπο με τεράστιες παραγωγικές δυνατότητες ανάμεσα σε δύο ορεινούς όγκους, το Καλλίδρομο και  τον Παρνασσό. 