Έχουμε τώρα καλλιεργήσιμες εκτάσεις σε όλη την Ελλάδα και εδώ στην περιοχή που πάνε και φυτεύουν φωτοβολταϊκά. Εμείς δεν λέμε να μην αξιοποιηθεί ο ήλιος, γιατί η Ελλάδα έχει πολύ ήλιο. Βεβαίως και τις ανανεώσιμες πηγές ενέργειας και τα φωτοβολταϊκά και τις ανεμογεννήτριες, να αξιοποιηθούν. Αλλά πού; Πού θα φτιαχτούν αυτά τα αιολικά πάρκα; Δεν μπορείς να καταστρέψεις την καλλιέργεια, δεν μπορεί να καταστρέψεις το δάσος άναρχα, επειδή έτσι ένας ιδιώτης, επενδυτής και τον κακό του τον καιρό, τον βολεύει για να έχει μεγαλύτερο κέρδος, να πηγαίνει εκεί που θέλει και να φτιάχνει δρόμους στο δάσος, να κόβει δέντρα και να βάζει αυτά τα κουφάρια. Γιατί οι ανεμογεννήτριες, για παράδειγμα, ξέρετε ότι έχουν 20 χρόνια ζωή. Μετά θα μείνει το κουφάρι αυτό που θα πάει; Θα το γκρεμίσεις. Είναι τεράστιος όγκος, τσιμέντο και λοιπά. Έχουν μπει καλώδια, έχουν ανοιχτεί δρόμοι, η καταστροφή έχει γίνει και δεν σου προσφέρει τίποτα. Φτηνό ρεύμα δεν έχει η λαϊκή οικογένεια, επειδή έχουμε ανεμογεννήτριες και επειδή έχουμε φωτοβολταϊκά.