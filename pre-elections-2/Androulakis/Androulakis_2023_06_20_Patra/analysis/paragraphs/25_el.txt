Όσον αφορά τη δημόσια υγεία, η κατάσταση στο Εθνικό Σύστημα Υγείας είναι αποκαρδιωτική. Παρά το γεγονός ότι η πανδημία ανέδειξε την ανάγκη αναγέννησης του Εθνικού Συστήματος Υγείας, η Νέα Δημοκρατία το καταδικάζει καθημερινά με τις πολιτικές της και αυτό φαίνεται διότι ο ελληνικός λαός πληρώνει τις δεύτερες μεγαλύτερες δαπάνες, ιδιωτικές δαπάνες υγείας σε όλη την Ευρωπαϊκή Ένωση. Είδαμε τι έγινε με τις τραγικές ελλείψεις του ΕΚΑΒ. Δεν είναι όμως μόνο του ΕΚΑΒ που λείπουνε 700 διασώστες. Είναι και οι μόνιμες θέσεις στα νοσοκομεία. Ήμουν στο νοσοκομείο Παπανικολάου πριν από κάποιες μέρες, τρεισήμισι χιλιάδες πολίτες, Θεσσαλονικείς, περιμένουν στις λίστες της ντροπής των χειρουργείων γιατί υπάρχουν μόνο 7 αναισθησιολόγοι για 28 θέσεις που προβλέπονται. 