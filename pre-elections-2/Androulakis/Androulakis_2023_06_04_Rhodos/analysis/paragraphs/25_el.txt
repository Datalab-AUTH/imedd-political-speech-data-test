Αυτά λοιπόν που δε λένε αυτοί θα τα πούμε εμείς τις 3 επόμενες εβδομάδες, όσο και να μας λείπουν, διότι όσο μας χτυπούν τόσο δυναμώνουμε και αυτό είναι το μήνυμά μου και εδώ από τη Ρόδο από τα Δωδεκάνησα όσο χτυπούν το ΠΑΣΟΚ το ΠΑΣΟΚ θα αγωνίζεται με το λόγο της προόδου του ρεαλισμού, της υπευθυνότητας προς όφελος του πολίτη προς όφελος της πιο αδύναμης ελληνικής οικογένειας. Φίλες και φίλοι, εμείς σεβόμαστε και τους κόπους και τις θυσίες του ελληνικού λαού. Γι αυτό λέω ότι η προτεραιότητά μας είναι να μην αφελληνιστεί η ελληνική οικονομία. Προτεραιότητά μας είναι να λυθεί το δημογραφικό προτεραιότητά μας είναι η ανθεκτική και ανταγωνιστική παραγωγική βάση, χωρίς πισωγυρίσματα, χωρίς νέες απογοητεύσεις. Αλλά ποιες είναι οι νέες απογοητεύσεις;Είναι να λες πολλά και να μην κάνεις τίποτα. Είναι να λαικιζεις για να πάρεις ψήφους και μετά οι νέοι να σου δίνουν την πλάτη. 