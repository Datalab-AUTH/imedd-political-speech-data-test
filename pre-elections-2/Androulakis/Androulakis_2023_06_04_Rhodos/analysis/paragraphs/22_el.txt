Φίλες και φίλοι, δεν μπορώ εδώ από τη Ρόδο τα Δωδεκάνησα να μην αναφερθώ στα εθνικά μας θέματα. Η Τουρκία έκανε εκλογές, υπάρχει αποτέλεσμα και υπάρχει νέα κυβέρνηση.Στέλνουμε λοιπόν ένα καθαρό μήνυμα, εμείς θέλουμε συνθήκες καλής γειτονίας, αποκλιμάκωση, αλλά αυτό προϋποθέτει τον σεβασμό του διεθνούς δικαίου. Δεν μπορεί ισχυρά συμφέροντα να εξοπλίζουν μια χώρα η οποία αναστατώνει την ευρύτερη περιοχή από το Νότιο Καύκασο, τη Μέση Ανατολή και την Ανατολική Μεσόγειο. Γιατί τα ελληνικά σύνορα δεν είναι μόνο ελληνοτουρκικά, είναι και ευρωτουρκικά και έχουν χρέος. Οι Ευρωπαίοι να κάνουν αυτό που έχει ψηφιστεί με πρωτοβουλία μου στο Ευρωπαϊκό Κοινοβούλιο εμπάργκο όπλων στην Τουρκία, όσο η κυβέρνηση Ερντογάν δεν σέβεται το διεθνές δίκαιο και υπονομεύει. Ευθέως τη σταθερότητα της ευρύτερης περιοχής και όχι μόνο να εξοπλίζεται η Ελλάδα. Εμείς στηρίξαμε τις συμφωνίες με τη Γαλλία. Εμείς στηρίξαμε τη συμφωνία με τα F 16, αλλά όλα αυτά έχουν ένα όριο, τη δημοσιονομική ευστάθεια της χώρας, τη δυνατότητα της χώρας να στηρίζει κατά προτεραιότητα το κοινωνικό κράτος, τη μεσαία τάξη, τους ευάλωτους. Δεν μπορούμε να μπούμε σε έναν σε ένα ράλι εξοπλισμών.Και όταν ιδιαίτερα αυτοί που αγοράζουμε εξοπλισμούς εξοπλίζουν και εμάς και την Τουρκία, για αυτό θεωρώ προτεραιότητα όχι μόνο το εμπάργκο όπλων, αλλά και την πρωταγωνιστική παρουσία της Ελλάδας στην ενιαία εξωτερική πολιτική της Ευρώπης και στη δημιουργία του ευρωστρατού, όπως σήμερα υπάρχει frontex. Πρέπει να βάλουμε στόχο τα επόμενα 10 χρόνια να υπάρχει ευρωστρατός που θα περιφρουρεί τα σύνορά μας με την Τουρκία και την Κύπρο και όλα τα σύνορα από τη Φιλανδία μέχρι την Κυπριακή Δημοκρατία. 