Φίλες και φίλοι, o ΣΥΡΙΖΑ ισχυρίζεται από τη δική του πλευρά ότι βρίσκεται στην όχθη της προόδου. Είναι όμως προοδευτικό να υιοθετούν προεκλογικά το σύνθημα «Δικαιοσύνη παντού», αλλά στα ψηφοδέλτια τους να έχουν –παρά την καταδίκη 13-0 από το Ειδικό Δικαστήριο- τον στενό συνεργάτη του κ. Τσίπρα, τον κ.Παππά; Αλλά το χειρότερο απ’ότι έχει ο κ. Τσίπρας, λαέ των Αθηνών, είναι οι δηλώσεις του λίγο πριν τις πρώτες εθνικές εκλογές, όταν κάλεσε να ψηφίσουν ΣΥΡΙΖΑ οι δήθεν «παραστρατημένοι» ψηφοφόροι της Χρυσής Αυγής αποκαλύπτοντας γιατί δεν ψήφισε την τροπολογία, που εμπόδιζε την κάθοδο των νεοναζί δολοφόνων του Παύλου Φύσσα στις εκλογές. Αυτό δείχνει ότι δεν έχουν πυξίδα τις προοδευτικές ιδέες και αξίες. Μόνη τους προτεραιότητα είναι η καρέκλα και η εξουσία. 