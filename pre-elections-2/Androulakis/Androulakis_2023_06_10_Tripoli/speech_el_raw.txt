Σας ευχαριστώ από τα βάθη της καρδιάς μου για τη θερμή σας υποδοχή. Δυστυχώς σήμερα. Δυστυχώς σήμερα θα έφυγε από τη ζωή ο μεγάλος Έλληνας, ο μεγάλος Κρητικός, ο μεγάλος συνθέτης, ο μεγάλος δημοκράτης, Γιάννης Μαρκόπουλος. Ο άνθρωπος που εξέφρασε με το έργο, τους κόπους, τους αγώνες και τα οράματα του ελληνικού λαού.

Φίλες και φίλοι, η παράταξη μας ξεκίνησε μια νέα πορεία, μια πορεία που οδηγεί στις 25 Ιουνίου σε μια μάχη που πρέπει να κερδίσουμε. Έχουμε χρέος, 25 Ιουνίου, αυτή η παράταξη να γίνει πιο ισχυρή, πιο δυνατή για να γίνουν αλλαγές απ'άκρη σε άκρη της χώρας. Έχουμε χρέος, όχι μόνο να κάνουμε το ΠΑΣΟΚ λίγο πιο μεγάλο, όχι μόνο να αυξήσουμε την κοινοβουλευτική μας δύναμη. Άλλα να ξαναοικοδομήσουμε το σπίτι του κάθε δημοκράτη, του κάθε προοδευτικού έλληνα, και προσκαλώ όλους τους προοδευτικούς ανθρώπους της αριστεράς, της κέντροαριστερας, του κέντρου να έρθουν ξανά να στηρίξουν την νέα αυτή προσπάθεια, για να υπάρχει γνήσιος αντίπαλος απέναντι στη Νέα Δημοκρατία. Στις προηγούμενες εκλογές, 21 Μαΐου έγινε ένα πρώτο βήμα. Έχουμε όμως ακόμη να κάνουμε πάρα πολλά. Και έχουμε χρέος, αυτά να τα κάνουμε όλοι μαζί. Όλες οι γενιές της δημοκρατικής παράταξης. Το ΠΑΣΟΚ είναι πιο ενωμένο και πιο δυνατό. Γιατί το ΠΑΣΟΚ στέλνει από εδώ, από την Τρίπολη, από την Πελοπόννησο, μήνυμα νίκης. Είμαστε ξανά προστάτες του αγώνα, του αγώνα για αλλαγές, του αγώνα για κοινωνική δικαιοσύνη, του αγώνα για αξιοπρέπεια, το μήνυμα μας αγκαλίαζει γνήσια τις αγωνίες της μεσαίας τάξης και των πιο ευάλωτων ελλήνων.

Αλλά ποιες είναι αυτές οι αγωνίες; Ποιες είναι αυτές οι αγωνίες που περιφρονεί ο κύριος Μητσοτάκης και η νέα Δημοκρατία; Είδαμε τις τελευταίες μέρες μπαράζ δηλώσεων που αφορούσαν το εθνικό σύστημα υγείας. Δεν ήταν πρώτη φορά ενδιάμεσως της πανδημίας, στενός συνεργάτης του κυρίου Μητσοτάκη είπε ότι το ΕΣΥ και η επένδυση σε αυτό είναι μια πολυτέλεια. Δεν είναι πολυτέλεια, το κράτος να είναι δίπλα στον πολίτη και δεσμεύομαι ότι το ΠΑΣΟΚ θα είναι δίπλα σε κάθε ελληνίδα και σε κάθε έλληνα. Θα είναι το κόμμα που θα στηρίζει τους πιο αδύναμους με ένα σύχρονο κοινωνικό κράτος, με δημόσια υγεία και δημόσια παιδεία. Αυτές είναι οι αρχές μας, αυτές είναι οι αξίες μας και είναι αδιαπραγμάτευτες.

Το πρόγραμμα της Νέας Δημοκρατίας, αυτό που μοίρασαν στις τελευταίες εκλογές στον ελληνικό λαό, λένε ότι 7 με 10 λεπτά προβλέπει, λέει, η άφιξη του ΕΚΑΒ σε κάθε περιστατικό. Μόνο που 4 χρόνια άφησαν το ΕΚΑΒ υποστελεχωμένο και λείπουν σήμερα 80 ασθενοφόρα για να φτάσουμε στα διεθνή στάνταρ και 700 διασώστες να επανδρώσουν και αυτά και αυτά που ήδη έχουμε. Ποιο είναι το αποτέλεσμα; Το αποτέλεσμα είναι ότι στις Kυκλάδες, στα Δωδεκάνησα και σε πολλά μέρη της ηπειρωτικής Ελλάδας, υπάρχει μετά βίας ένα ασθενοφόρο, το εικοσιτετράωρο. Παρόμοια προβλήματα αντιμετωπίζουμε και σε άλλους τομείς του εθνικού συστήματος υγείας. Εδώ μάλιστα στην Αρκαδία πρόσφατα κινδύνευσε ένα βρέφος που χρειάστηκε να διακομιστεί από το Λεωνίδιο, στην Τρίπολη. Σύμφωνα με τον Πρόεδρο του ΕΚΑΒ, τον οποίο επισκέφτηκα προχθές, για να καλύψουμε τις ανάγκες μας μόνο στην Αττική χρειάζονται 20 επιπλέον ασθενοφόρα σε κάθε βάρδια και 10 επιπλέον για τις νυχτερινές ώρες. Η Νέα δημοκρατία αποφάσισε την προηγούμενη κυβερνητική περίοδο ότι είχε την πολυτέλεια να κάνει 1000 προσλήψεις για την πανεπιστημιακή αστυνομία, που όμως δεν υπάρχει σήμερα πανεπιστημιακή αστυνομία, ένα ακόμη ρουσφέτι της Νέας Δημοκρατίας ήταν. Αλλά δεν είχε την πολυτέλεια να πάρει 700 διασώστες για να επανδρώσει το ΕΚΑΒ και να μην ζούμε τα τραγικά γεγονότα των τελευταίων ημερών.

Η Ελλάδα μετά βίας έχει διοχετεύσει το 2% των πόρων του Ταμείου Ανάκαμψης στο Εθνικό Σύστημα Υγείας και άλλο 2% για την ενεργειακή αναβάθμιση των κτιρίων. Όταν άλλες χώρες, η Ισπανία, η Πορτογαλία, η Ιταλία έχουν διαθέσει το 8 έως 11%. Λέω πολλές φορές στις ομιλίες μου ότι ο ελληνικός λαός, βάσει των στοιχείων της Eurostat, πληρώνει τις τρίτες περισσότερες δαπάνες, ιδιωτικές δαπάνες υγείας σε όλη την Ευρώπη. Μας ξεπερνάει μόνο η Βουλγαρία και η Λιθουανία. Μετά από ένα debate της τελευταίας εβδομάδας κοίταξα εκ νέου τον πίνακα. Και τι κατάφερε ο κύριος Μητσοτάκης, παρόλο το Ταμείο Ανάκαμψης, όχι τρίτοι, δεύτεροι είμαστε. Μας ξεπέρασε και η Λιθουανία, και είμαστε μόνο εμείς και η Βουλγαρία που οι λαοί τους πληρώνουν τεράστιο κόστος, το μεγαλύτερο στην Ευρώπη για την υγεία τους και αυτή την παθογένεια, αυτή την αδικία, το ΠΑΣΟΚ θα την σταματήσει. Γιατί εμείς φτιάξαμε το ΕΣΥ, με το Γιώργο Γεννηματά και τον Παρασκευά Αυγερινό, εμείς θα αναγεννήσουμε το ΕΣΥ. Οι δομές είναι υποστελεχωμένες, το Παναρκαδικό νοσοκομείο της Τρίπολης είναι ένα παράδειγμα. Δεν είναι όμως το μόνο. Λειτουργεί μόλις με έναν ακτινολόγο από τους 7 που προβλέπονται, με αποτέλεσμα πολλές από τις εφημερίες να μένουν ακάλυπτες. Για αυτό άλλωστε η κυρία Γκάγκα είπε να περνούν και από άλλες ειδικότητες, ενώ την ίδια ώρα ο κύριος Μητσοτάκης, έλεγε ότι το ΕΣΥ είναι σε πολύ καλή κατάσταση. Ξέρετε, πριν από μερικές μέρες ήμουν στη Θεσσαλονίκη, στο νοσοκομείο Παπανικολάου. Τρεισήμισι χιλιάδες χειρουργεία είναι σε αναμονή. Από τις 28 θέσεις που υπάρχουν, μόλις 7 είναι οι αναισθησιολόγοι. Αυτή είναι η κατάσταση σε όλη την Ελλάδα. Επίσης υποδομές τηλειατρικής που θα μπορούσαν να έχουν βοηθήσει στην εξυπηρέτηση των ασθενών και εδώ στην αρκαδία παραμένουν ανενεργές. 

Όλα αυτά τα παραδείγματα είναι εκατοντάδες σε όλη τη χώρα δείχνουν ότι πρέπει η δέσμευση του ΠΑΣΟΚ για υλοποίηση 8-10% του Ταμείου Ανάκαμψης για την αναγέννηση του ΕΣΥ να είναι μια δέσμευση που θα ακολουθήσουν όλα τα κόμματα της Ελλάδας εάν θέλουν να υπερασπίζονται το δημόσιο συμφέρον.

Φίλες και φίλοι, εμείς έχουμε προτεραιότητα να γίνει ένα πανελλαδικό ισχυρό δίκτυο πρωτοβάθμιας περίθαλψης. Την εποχή του covid αποδείχθηκε ότι η έλλειψη αυτού του δικτύου δημιούργησε τεράστια προβλήματα στα νοσοκομεία μας και υποβάθμισε υπηρεσίες για βαριά νοσήματα, προληπτική ιατρική που θα μπορούσε να υπάρχει, αν ήταν η πρωτοβάθμια υγεία ο κυματοθραύστης της πανδημίας.

Επίσης, δεσμευόμαστε για αύξηση των μισθών των υγειονομικών στο μέσο όρο της Ευρωπαϊκής Ένωσης για να σταματήσουν οι γιατροί μας να σπουδάζουν εδώ, αλλά δουλεύουν στη Γερμανία και βέβαια ένταξη των υγειονομικών στα βαρεα και ανθυγιεινα, να τελειώσει η κοροιδία που ακούμε τα τελευταία χρόνια.

Φίλες και φίλοι, ένα άλλο ζήτημα της επικαιρότητας. Είναι αυτό που έχει προκύψει τις τελευταίες μέρες, με τους Έλληνες Μουσουλμάνους της Θράκης. Πραγματικά άκουσα σε ένα βίντεο την κυρία Μπακογιάννη να μιλάει σε έλληνες πολίτες με τον παλαιοκομματικό πελατειακό λόγο του '60. Αυτόν που πρέπει να αφήσουμε πίσω αν θέλουμε να γίνουμε μια σύγχρονη ευρωπαική χώρα που σέβεται τα δικαιώματα και ότι όλοι οι έλληνες είναι ισότιμοι. Αλλά από την άλλη, οι κύριοι του ΣΥΡΙΖΑ πρέπει να μας πουνε πως ανέχονται στελέχη τους να μιλούν για τουρκική μειονότητα στη Θράκη, ενώ είναι καθαρή η Συνθήκη της Λωζάνης, κύριε Τσίπρα. Επίσης να απαντήσω στο ερώτημα: Γιατί δεν ψήφισαν τον νόμο για την εκλογή του Μουφτή πέρσι το καλοκαίρι; 

Εμείς είμαστε το κόμμα που γκρέμισε τις μπάρες, εμείς είμαστε το κόμμα που άνοιξε τα ελληνικά πανεπιστήμια στους έλληνες μουσουλμάνους. Εμείς είμαστε το κόμμα της ευρωπαικής ικανότητας, του σεβαστού του κράτους δικαίου, της διάκρισης των εξουσιών. Αυτό το κόμμα, με τον Ανδρέα Παπανδρέου και τον Κώστα τον Σημίτη, έδωσαν κα πάλι τη δυνατότητα να έχουμε μια σύγχρονη περιφέρεια για τους ανθρώπους χωρίς ανισότητες, χωρίς διακρίσεις.

Φίλες και φίλοι, έχουμε τώρα τελευταία και το νέο εκβιασμό του κυρίου Μητσοτάκη. Δεν θα ψηφίσετε νέα δημοκρατία; Θα σας χαλάσει τις διακοπές τον Αύγουστο. Να προσέξετε, είναι ο νέος εκβιασμός. Ο προηγούμενος ήταν: Δεν με συνάντησε ο Αντωνάκης, είναι αγενής, ψηφίστε Νέα Δημοκρατία. Ξέρετε με αυτά τα παιδικά επιχειρήματα, νομίζουν ότι θα βάλουν νέα διλήμματα. Τα διλήμματα αυτά τα απάντησε ο χρυσός χορηγός της νέας δημοκρατίας κύριος Τσίπρας, αλλά τώρα απέναντι σας, κύριε Μητσοτάκη, δεν είναι ο χρυσός χορηγός, αλλά ενωμένη και δυνατή η δημοκρατική παράταξη, για αυτό σηκώστε περήφανα την πράσινη σημαία του ΠΑΣΟΚ. Εμείς, όλοι μαζί, θα σηκώσουμε ξανά τον ήλιο πάνω από την πατρίδα μας.

Φίλες και φίλοι. Τι υπηρετεί όμως η νέα δημοκρατία; Άκουσα να μας ψέγουν για τις φορολογικές μας προτάσεις. Γιατί ενοχλείται τόσο πολύ η νέα Δημοκρατία; Οι προτάσεις αυτές που έχουμε αφορούν 1000, 2.000, 3000 οικογένειες; Αλλά αποκαλύπτεται από το άγχος του κυρίου Μητσοτάκη ποιους υπηρετεί η σημερινή νέα δημοκρατία. Εμείς υπηρετούμε το λαό και την πατρίδα και όχι 1.000 και 2.000 οικογένειες που θέλουν ρουσφέτια στα φορολογικά τους και στη μεταβίβαση γονικών κληρονομιών.

Φίλες και φίλοι, τι λέμε; Λέμε απλά πράγματα που αλλάζουν τον τόπο μας, που φέρνουν αλλαγές προς όφελος των επόμενων γενεών, όπως έχει και χρέος να κάνει μια ισχυρή, ανανεωμένη, προοδευτική παράταξη. Για αυτό, το πρόγραμμά μας, οι θέσεις μας, δεν έχουν καμία σχέση με τις θέσεις που εκφράζει η Νέα Δημοκρατία του κυρίου Μητσοτάκη. Ο εκβιασμός λοιπόν, η ψηφίζετε νέα δημοκρατία ή σας χαλάνε τις διακοπές και ότι δήθεν δεν θα υπάρχει αποτέλεσμα σταθερότητας, το απέδειξε η πρώτη κάλπη. Πιο εύκολο είναι να έχουμε την παντοδυναμία των 180 παρά τους 149, όταν με το παλιό αποτέλεσμα και τον νέο νόμο θα είχε 172 έδρες η νέα δημοκρατία. Και λέω λοιπόν και εδώ από την Τρίπολη, όπως τα ψευτοδιλήμματα της πρώτης Κυριακής για ένα ΠΑΣΟΚ, υποστύλωμα του ΣΥΡΙΖΑ και της Νέας Δημοκρατίας, τα απάντησε ο ελληνικός λαός, απαντήστε τώρα στα εκβιαστικά διλήμματα του κυρίου Μητσοτάκη. Δεν υπάρχει κίνδυνος ακυβερνησίας, υπάρχει κίνδυνος παντοδυναμίας, για αυτό ψήφος στο ΠΑΣΟΚ, ψήφος στη δημοκρατική παράταξη, για να υπάρχει ανάχωμα στην αλαζονεία του συστήματος εξουσίας της Νέας Δημοκρατίας. Αλλά ακόμη, αλλά ακόμη και αν ανακύψει ένα τέτοιο θέμα, γιατί έχουμε μια νέα κάλπη, τα πράγματα είναι πολύ απλά. Εδώ ο κύριος Μητσοτάκης συγκυβερνά με το Βορίδη, με το Γεωργιάδη, με τον Πλεύρη, τώρα τελευταία βρήκε τον Καρατζαφέρη. Ο κύριος Κρανιδιώτης έθεσε το υποστύλωμα της Νέας Δημοκρατίας που ίδρυσε προεκλογικά και δήλωσε και αυτός στήριξη στον κύριο Μητσοτάκη. Αφού λοιπόν τους μάζεψε όλους από την ακροδεξιά πολυκατοικία, ας πάρει και τον Βελόπουλο και αυτούς που πουλάνε χριστιανεμπόριο και να κάνει μια κυβέρνηση σε αυτό που εκφράζει πραγματικά η νέα δημοκρατία, τη βαθιά συντήρηση εις βάρος του πραγματικά προοδευτικού κόσμου της χώρας που εκφράζει το ΠΑΣΟΚ.

Φίλες και φίλοι. Σε όλα αυτά, είχαμε τον κύριο Τσίπρα προχθές. Που τι κι αν πέρασαν μερικές εβδομάδες από την κάλπη της 21ης Μαίου; Αυτός συνεχίζει να μην αναγνωρίζει το μερίδιο ευθύνης του για τα ποσοστά της νέας δημοκρατίας. Φταίει, λέει, το ΠΑΣΟΚ, το ΚΚΕ, η απλή αναλογική. Μα δεν είχαμε απλή αναλογική το 2019, πάλι γαλάζιος ήταν ο χάρτης και σε εθνικές και σε ευρωεκλογές. Και αν δεν ήταν ο Σταύρος Αρναουτάκης στην Κρήτη, 13 περιφέρειες θα είχε η νέα δημοκρατία, κύριε Τσίπρα, σταματήστε να μιλάτε, δεν είμαστε λωτοφάγοι, έχουμε μνήμη. Ποιος ήτανε αυτός ο χρυσός χορηγός που έκανε τη νέα δημοκρατία να έχει αυτά τα ποσοστά, ενώ πρέπει να πληρώσει στην κάλπη το κόστος των υποκλοπών της διαφθοράς, των Πάτσηδων, των Τεμπών, της τραγωδίας των Τεμπών; Δεν πλήρωσε γιατί εσείς δεν ήσασταν αξιόπιστη αντιπολίτευση.

Δεν περίμενα όπως κάτι περισσότερο από τον άνθρωπο που οι παλινωδίες του για Πρέσπες του Αιγαίου, για ότι η θάλασσα δεν έχει σύνορα και βέβαια το τελευταίο και το πιο προκλητικό για τον κόσμο της αριστεράς, τον κόσμο της αριστεράς που τον καλώ να έρθει μαζί μας, να κάνουμε ένα ισχυρό μέτωπο απέναντι στη νέα δημοκρατία. 

Στον κόσμο της αριστεράς που προσέβαλε ο κύριος Τσίπρας όταν δεν ψήφισε την τροπολογία που εμπόδισε τους φονιάδες του Παύλου Φύσσα, τη Χρυσή Αυγή και μετά από λίγες εβδομάδες, 3 μέρες πριν τις εκλογές, κάλεσε τους δήθεν παραστρατημένους χρυσαυγίτες να στηρίξουν τον ΣΥΡΙΖΑ. Είναι ντροπή, κύριε Τσίπρα. Εδώ είναι οι πραγματικές προοδευτικές δυνάμεις που δεν περιφρονούν την Αριστερά, αλλά την αγκαλιάζουν, δυναμώνουν και ξανά αναγεννούν. Το κίνημα του Ανδρέα Παπανδρέου.

Ξέρετε έχει εμμονή στα fake news ο κύριος Τσίπρας, υποστηρίζοντας ότι δήλωνα, λέει, πολλές φορές σε συνεντεύξεις μου ότι δεν θα αφήσουμε τη χώρα ακυβέρνητη. Πραγματικά εάν βρεθεί ένα βίντεο και μια συνέντευξη όπου να είπα αυτό, θα αποδείξει ότι εγώ έχω λάθος και αυτό σωστό, αλλά δεν έχει ειπωθεί. Αυτό που λέγαμε είναι ότι η σταθερότητα έχει αναλογική ευθύνη και την ευθύνη αυτή την κατανέμει με την ψήφο του ο ελληνικός λαός, για αυτό κύριε Τσίπρα, αφήστε τα fake news, αφήστε την τοξικότητα. Αυτή σας έκανε να καταβαραθρωθείτε στις εκλογές και όχι το ΚΚΕ, το ΠΑΣΟΚ ή η απλή αναλογική. 

Φίλες και φίλοι. Ο ευσεβής πόθος του κυρίου Τσίπρα, ήταν το ΠΑΣΟΚ να συγκυβερνήσει με τη Νέα Δημοκρατία. Άλλωστε πολλά στελέχη του το προεξοφλούσαν. Δεν κατάλαβαν ότι σε αυτή τη νέα πορεία το ΠΑΣΟΚ γύρναει στην ιστορική του παράδοση, στην παράδοση που ήταν ο κύριος αντίπαλος και εκφραστής της δεξιάς στην πατρίδα και των συντηρητικών της πολιτικών επιλογών. Εμείς ως σύγχρονη σοσιαλδημοκρατία, ως σύγχρονη κεντροαριστερά, φιλοδοξούμε να αγκαλιάσουμε όλο τον πολιτικό κόσμο της χώρας και να αναγεννήσουμε το κίνημά μας. Αυτή είναι η δύναμη μας. Αυτό είναι ο στόχος μας στη νέα αυτή πορεία.

Την πορεία του όμως ο κύριος Τσίπρας την προδιέγραψε με τις δικές του επιλογές. Αυτός πήρε στο ΣΥΡΙΖΑ όλα τα στελέχη του Πάνου Καμμένου. Αυτός πήρε στον ΣΥΡΙΖΑ το δεξί χέρι του Καραμανλή της χρεοκοπίας, τον κύριο Αντώναρο. Στα ψηφοδέλτια του ΠΑΣΟΚ υπήρχαν μόνο προοδευτικοί, κεντροαριστεροί δημοκράτες, διότι εμείς ξεκινήσαμε αυτή τη γνήσια πορεία με αρχές, ιδέες και αξίες που δεν θα διαπραγματευτούμε με κανέναν. Ξεκινάμε μαζί, όλες οι γενεές, για αυτό αγωνιστείτε και 21 Μαίου, μετά το πρώτο βήμα, 25 Ιουνίου γινόμαστε ξανά ακόμη πιο δυνατοί. Και καταλαβαίνω την αγωνία του κυρίου Μητσοτάκη, το ΠΑΣΟΚ να μη μεγαλώσει, αλλά και εδώ από την Τρίπολη, ας στείλουμε ένα μήνυμα και στον ίδιο τον κύριο Μητσοτάκη και στα ισχυρά μιντιακά συμφέροντα που τον χαϊδεύουν συνεχώς. Όσο χτυπούν το ΠΑΣΟΚ, τόσο το ΠΑΣΟΚ θα δυναμώνει. Δεν υπάρχει βολικό κόμμα, υπάρχει μια ισχυρή κινηματική παράταξη. Το σχέδιό σας απέτυχε παταγωδώς με τη λαϊκή ετυμηγορία του ελληνικού λαού στις 21 Μαίου, ενός λαού που μας έδωσε νέα πνοή και όλοι μαζί προχωράμε με αυτή την νέα πνοή στις επόμενες μέρες. Για αυτό σας λέω πάρτε την υπόθεση στα χέρια σας. Πάρτε την υπόθεση καθεμία και καθένας ξεχωριστά να ξαναφτιάξουμε το σπίτι του κάθε δημοκράτη στην πατρίδα μας.

Φίλες και φίλοι. Το μείζον ζήτημα που συζητά κάθε ελληνική οικογένεια είναι η οικονομική κατάσταση. Ποια όμως είναι η πραγματική οικονομική κατάσταση; Είναι αυτό το παραδεισένιο αφήγημα του κυρίου Μητσοτάκη; Ότι όλα πάνε καλά; Ότι η οικονομία καλπάζει; Ας δούμε τι λέει ο ΟΟΣΑ, τι λέει η Ευρωπαϊκή Επιτροπή; Διότι σας προτείνω να εμπιστευτείτε περισσότερο αυτούς, παρά κάποιους που στηρίζουν τυφλά τη νέα δημοκρατία. Τι λέει λοιπόν; Αυξήθηκαν 20% οι μισθοί; Όχι βέβαια. Σύμφωνα με τα στοιχεία και των 2 οργανισμών, οι πραγματικοί μισθοί μειώθηκαν 7,4%. Τι άλλο λένε; 50 δισεκατομμύρια δημόσιο χρέος φόρτωσε στις πλάτες τις δικές μας και των επόμενων γενεών, σε μια τετραετία, ο κύριος Μητσοτάκης. Που είναι όλοι αυτοί οι εξαιρετικοί οικονομολόγοι που τα χρόνια των μνημονίων, κάθε μέρα μας ενημέρωναν για το εμπορικό έλλειμμα, για το εξωτερικό έλλειμμα, για το δημόσιο χρέος; Που είναι αυτοί να πούνε σήμερα την αλήθεια στον ελληνικό λαό;

Επειδή λοιπόν αυτοί κρύφτηκαν, εμείς είμαστε εδώ για να πούμε εμείς την αλήθεια στον ελληνικό λαό, όχι με τα δικά μας λόγια, αλλά με τα λόγια και τα έγγραφα και τα στοιχεία των διεθνών οργανισμών. Το εξωτερικό έλλειμμα της Ελλάδας είναι το μεγαλύτερο μετά το 2010 φέτος. Και η απάντηση της Νέας Δημοκρατίας είναι ότι λόγω της πανδημίας αυτό συμβαίνει σε όλη την Ευρώπη. Συμβαίνει άραγε; 12 % εξωτερικό έλλειμμα πέρυσι η Ελλάδα, 1% εξωτερικό έλλειμμα η Πορτογαλία. 9% εξωτερικό έλλειμμα η Ελλάδα φέτος, 1% πλεόνασμα η Πορτογαλία. Τα ίδια συμβαίνουν και με τις υπόλοιπες χώρας. Απλά μιλώ για την Πορτογαλία, που είναι το πιο οικείο παράδειγμα σε εμάς. Αντί λοιπόν να συζητήσουμε για την πραγματική κατάσταση ενοχλήθηκαν, λέει, για τις φορολογικές μας θέσεις, Ας τις δούμε αυτές τις θέσεις. 

Τι λέει το ΠΑΣΟΚ; Κέρδη στις επιχειρήσεις, ο ίδιος συντελεστής που υπάρχει και σήμερα. Δεν αλλάζει 22%. Έως 50.000 € στα μερίσματα, 5% όπως είναι σήμερα. Από 50.000 και πάνω, 10%. Και πάνω από 100.000, 15%. Για να καταλάβετε πόσο λίγους αφορά αυτό, ένας άνθρωπος που σε μια χρονιά παίρνει μερίσματα 150.000 € πρέπει να έχει μετοχές του ΟΤΕ ενάμιση εκατομμύριο ευρώ. Αυτά είναι τα πραγματικά στοιχεία. Ο πρώτος συντελεστής του 10 % είναι για τις 70.000, 1 χιλιάρικο παραπάνω. Για αυτό κλαίγεται η νέα δημοκρατία; Για το ένα χιλιάρικο παραπάνω; Και στα 120.000 ευρώ, 4 χιλιάρικα παραπάνω. Δεν νομίζω να κλαίγεται για αυτό η νέα δημοκρατία. Κλαίγεται για τις 1000 οικογένειες που με το 5% κερδίζουν εκατομμύρια ευρώ ,εις βάρος της μεσαίας τάξης και των ευαλωτων ελληνων.

Αλλά ας πάμε τώρα στις γονικές παροχές. Τι λέει το ΠΑΣΟΚ; 400.000 ανά γονέα αφορολόγητα μπορεί να μεταβιβάσει στα παιδιά του κινητά ή ακίνητα. Μαζί 800.000 €. Αυτό αφορά και ευάλωτους και μεσαίους και λίγο πιο μεγάλους. Όταν όμως σήμερα η νέα δημοκρατία έχει αφορολόγητο γονικής παροχής σε ακίνητα, κίνητα και μετοχές 4,8 εκατομμύρια, αφορά κάποιον από τη σημερινή συγκέντρωση ή το 0,02% του ελληνικού λαού κύριε Μητσοτάκη; Αυτό δεν είναι φόρος καταιγίδα όπως καταγγέλλει το ΠΑΣΟΚ, αυτό είναι φορολογική δικαιοσύνη προς όφελος της ελληνικής κοινωνίας και του κράτους πρόνοιας, του ισχυρού κράτους πρόνοιας που πρέπει να έχουμε. Και για να δείτε πώς τα στοιχεία λένε την αλήθεια. Το λιγότερο φόρο σε μερίσματα το έχει η Βουλγαρία, η Λιθουανία και η Ελλάδα, όπως και το χειρότερο σύστημα στο Εθνικό Σύστημα Υγείας. Και αυτό αποδεικνύει ότι έχουμε άλλες προτεραιότητες όσον δημοκράτες, ως προοδευτικοί.

Φίλες και φίλοι. Είπε η Νέα Δημοκρατία σε σποτάκι, ότι θα αυξήσει, λέει, το μέσο μισθό 25%. Τους εμπιστεύεστε; Θα σας πω γιατί να μην τους εμπιστεύεστε. Κατέθεσαν μεσοπρόθεσμο πριν από μερικές εβδομάδες στην Ευρωπαϊκή Επιτροπή. Στο μεσοπρόθεσμο που κατέθεσε με τα χεράκια ο κύριος Μητσοτάκης δεν λέει πουθενά 25%. Αυτό που λέει αθροιστικά είναι 13%, για να καταλάβετε το μέγεθος που περιφρονούν τη νοημοσύνη του ελληνικού λαού. 13% κατέθεσαν έξω. 25% προεκλογικά δεσμεύονται μέσα. Αλλά παραμένουν αμετανόητοι. Γιατί αυτοί χρεοκόπησαν την Ελλάδα με την κυβέρνηση του Καραμανλή. Εμείς είμαστε το κόμμα που μίλησαμε το λόγο της αλήθειας και του ρεαλισμού και να είστε σίγουροι ότι με αυτό το λόγο θα πορευθούμε έχοντας μόνη μας πυξίδα το συμφέρον του ελληνικού λαού. Πως θα έχουμε ένα λαό και μια κανονική ευρωπαϊκή χώρα και όχι πως  αυτός ο λαός θα βλέπει τα παιδιά του να ξενιτεύονται χωρίς προοπτική και άλλα πως θα μείνουν εδώ για να οικοδομήσουν ένα μέλλον αξιοπρέπειας και προοπτικής. Είναι προτεραιότητα μας η νέα γενιά να μην περιμένει τα pass του κυρίου Μητσοτάκη, αλλά καλές θέσεις εργασίας και προοπτική σύμφωνα με το πρόγραμμα της δημοκρατικής παράταξης.

Φίλες και φίλοι. Τι θέλουμε να πετύχουμε όμως με τα φορολογικά; Πρώτον. Το μεγαλύτερο θέμα για μας, το μεγαλύτερο εθνικό ζήτημα είναι το δημογραφικό. Σήμερα στα ευρωπαϊκά κράτη, μια οικογένεια χωρίς παιδιά και μια οικογένεια με 2 παιδιά έχουν πάνω από 10% διαφορά στο φορολογικό συντελεστή. Τι σημαίνει αυτό; Ότι δίνουν κίνητρα, όχι μόνο στις οικογένειες με 3 και 4 παιδιά, αλλά και στις οικογένειες με 2 παιδιά. Γιατί το δημογραφικό είναι ένα ζήτημα που αφορά όλη την Ευρωπαϊκή Ένωση και όταν ο μέσος όρος είναι 10. 11 στην Πορτογαλία, 14 στη Τσεχία, 15 στην Ιρλανδία. Στην Ελλάδα που καταρρέει δημογραφικά, που γερνάει ο πληθυσμός, που τα χωριά μας εγκαταλείπονται είναι 3 μονάδες στον συντελεστή διαφορά και θα τον ανατρέψουμε πηγαίνοντας στο 10%, στο μέσο όρο της Ευρωπαϊκής Ένωσης για να στηρίξουμε τα ζευγάρια με 2 παιδιά και να απαντήσουμε με σημαντικά κίνητρα στο μεγάλο ζήτημα, στην οβίδα του δημογραφικού.

Φίλες και φίλοι. Δεύτερη προτεραιότητα. Ελάφρυνση των βαρών στη μισθωτή εργασία μέσω της μείωσης των εισφορών. Έτσι θα έχουμε καλύτερους μισθούς, έτσι θα έχουμε λιγότερη μαύρη εργασία και έτσι θα στηρίξουμε πραγματικά τα ταμεία μας. Άρα δεύτερη προτεραιότητα δεν είναι να πάμε πίσω στην εποχή του ΣΥΡΙΖΑ, με τις απίστευτα υψηλές ασφαλιστικές εισφορές. Ούτε όμως να μείνουμε στην εποχή της Νέας Δημοκρατίας. Να πάμε ακόμη πιο μπροστά, μειώνοντας περαιτέρω τις ασφαλιστικές εισφορές προς όφελος των επόμενων γενεών. Προς όφελος της μισθωτής εργασίας. 

ΦΠΑ. Ακούω τα στελέχη, τους βουλευτές της Νέας Δημοκρατίας να λένε λαϊκισμός, λαϊκισμός από την πλευρά του ΠΑΣΟΚ, η μείωση του ΦΠΑ. Μα καλά ξεχάσανε; Στο πρόγραμμά τους το 2019 είχαν μείωση του ΦΠΑ και για τους 2 συντελεστές και 23 και 11. Ξεχάσανε το πρόγραμμά τους οι κύριοι της νέας δημοκρατίας και ψέγουν το ΠΑΣΟΚ που μιλάει για μείωση του ΦΠΑ στα βασικά αγαθά και μόνο για τη διάρκεια της οικονομικής κρίσης, όταν ο κύριος Μητσοτάκης λέει ότι πήραν στις πλάτες σας 7 δισεκατομμύρια φόρους, δεν λέει βέβαια ότι οι περισσότερες, οι περισσότεροι φόροι είναι από τις πλάτες των ισχυρών και λιγότεροι φόροι από τις πλάτες της μεσαίας τάξης. Αλλά αποκρύπτει την άλλη πλευρά του νομίσματος, ότι έβγαλε 7 δις από τις πλάτες του ελληνικού λαού φόρους τετραετία και σε μόλις 2 χρόνια πήρε 5 δισεκατομμύρια παραπάνω από τους έμμεσους φόρους, οι οποίοι έμμεσοι φόροι, βάσει της διεθνής οικονομικής θεωρίας δεν πλήττουν τους ολιγάρχες, αλλά αυτόν το λαό και τη μεσαία τάξη. Αφήστε λοιπόν πια τις κοροϊδίες που αιωρούνται από κάθε πραγματική θεωρία για την οικονομία.

Οι συντάξεις. Στις συντάξεις, φίλες και φίλοι μιλάμε συγκεκριμένα, αξιόπιστα και τιμολογημένα.
Η παρέμβασή μας είναι ένα δισεκατομμύριο, 130 εκατομμύρια. Δεν μιλάμε για δέκατη τρίτη σύνταξη γιατί είναι 2,7 δις, αλλά με αυτό το πρόγραμμα αντιμετωπίζουμε σε πρώτη φάση τις μεγάλες αδικίες των τελευταίων νόμων. Πρώτον, επαναφέρουμε το νέο ΕΚΑΣ που κατήργησε ο κύριος Τσίπρας για 350.000 χαμηλοσυνταξιούχους που είναι σε κατάσταση απελπισίας. Δεύτερον, καταργούμε την προσωπική διαφορά από 1/01/24 και τρίτον, καταργούμε τις άδικες διατάξεις για τις συντάξεις αναπηρίας και ευγηρίας. Όλα αυτά ένα δισεκατομμύριο, 130 εκατομμύρια. 

Και βέβαια για το δημόσιο τομέα, αύξησεις ενός δισεκατομμυρίου, 200 εκατομμυρίων για να φτάσουμε στα επίπεδα του πληθωρισμού και να μην υπάρχει περαιτέρω μείωση των δημοσίων υπαλλήλων, όπως αποδεικνύουν τα στοιχεία όλων των διεθνών οργανισμών.

Φίλες και φίλοι, στην παιδεία. Εμείς δεν τσακωνόμαστε, δεν σκιαμαχούμε για τη βάση του 10, γιατί πάντα θα υπάρχει μια βάση, αλλά λύνουμε το πρόβλημα της παιδείας. Πώς λύνουμε το πρόβλημα της παιδείας; Επαναφέρουμε το κέντρο βάρους από το ιδιωτικό, από το φροντιστήριο, από το υψηλό κόστος στην οικογένεια, στο δημόσιο σχολείο με το εθνικό απολυτήριο, όπως υπάρχει στα περισσότερα ευρωπαϊκά κράτη και έτσι ο νέος... Δεν θα κρίνεται το μέλλον του νέου, δεν θα υπάρχει το άγχος της οικογένειας σε εξετάσεις 15 ημερών, αλλά σε εξετάσεις 2 ετών, ώστε να υπάρχει δυνατότητα να διορθώνονται τα λάθη και οι άνθρωποι χωρίς άγχος να κάνουν τις επιλογές τους για τα πανεπιστήμια τους και για τη ζωή τους γενικότερα. Δεύτερο θέμα, δημιουργούμε υποδομές ειδικής αγωγής στα πρότυπα των ευρωπαικών χωρών για να αποκτήσουμε το σχολείο της συμπερίληψης και όχι να έχουμε χιλιάδες γονιούς που τα παιδιά τους είναι στο φάσμα του αυτισμού και με ένα ψευτοεπίδομα να μην μπορούν να τα βγάλουν πέρα. Αυτό σημαίνει κανονική ευρωπαϊκή χώρα. Με ισχυρό κράτος για όλους τους Έλληνες, για όλους τους πολίτες.

Φίλες και φίλοι. Ιδιωτικό χρέος. Γνωρίζετε πάρα πολύ καλά ότι κάποιοι έλεγαν ότι θα φέρουν τη σεισάχθεια.
Έλεγαν στον ελληνικό λαό, μην πληρώνετε. Ερχόμαστε σε μερικούς μήνες και θα κάνουμε σεισάχθεια. Είναι οι ίδιοι που το 2015 ΣΥΡΙΖΑ-ΑΝΕΛ ξεπούλησαν με νόμο τους δισεκατομμύρια κόκκινα δάνεια παραγωγών, συνεταιρισμών, οικογενειών στα funds και στα κοράκια για να εκβιάζουν σήμερα την ελληνική οικονομία. 

Εμείς τι απαντάμε; Πρώτον, τα κόμματα όλα μόλις ανοίξει η Βουλή πρέπει να ψηφίσουν 2 νόμους. Ο πρώτος θα αφορα την καθολική προστασία της κύριας κατοικίας για τα υπερχρεωμένα νοικοκυριά, με επικαιροποίηση του νόμου του ΠΑΣΟΚ του 2010. Ο δεύτερος: την καθολική προστασία της αγροτικής γης για να μην έχουμε αφελληνισμό των περιουσιων του Ελληνικου Λαου, της αγροτιάς μας και μέσα σε αυτό να υπάρχει ένα πλαίσιο κανόνων διαπραγμάτευσης του δανειολήπτη με τα κοράκια των funds ώστε προτεραιότητα να είναι οι ρυθμίσεις και όχι η εξόντωση του δανειολήπτη. Γιατί αυτοί ήταν εδώ, όχι για να στηρίξουν την οικονομία, αλλά για να κερδοσκοπήσουν στις πλάτες μας και να πάνε να καταστρέψουν και άλλη χώρα μετά. Αυτό το πατριωτικό κίνημα μπαίνει εμπόδιο στον εκβιασμό, μπαίνει εμπόδιο στον αφελληνισμό της ελληνικής οικονομίας. 

Τέλος, για τους συνεπείς δανειολήπτες, δίνουμε κίνητρα για να μειωθεί το περιθώριο κέρδους των τραπεζών στα επιτόκια τους. Αυτό είναι ότι έχουμε και προτάσεις για μια δεύτερη ευκαιρία αξιοπρέπειας για αυτούς που δεν άντεξαν, αλλά δίνουμε και προοπτικές και στηρίζουμε και αυτούς που άντεξαν για να υπάρχει δικαιοσύνη για όλους τους Έλληνες. Τέλος, οι 120 δόσεις. Ακούσατε, ο κύριος Μητσοτάκης, υπάρχουν λέει 120 δόσεις. Σας προσκαλώ τη Δευτέρα το πρωί να κάνετε μια βόλτα από τα μαγαζιά της Τρίπολης και να ρωτήσετε πόσοι εντάχθηκαν στις 120 δόσεις και θα καταλάβετε ότι και εδώ περιφρονεί τον ελληνικό λαό. Εμείς λέμε 120 δόσεις για εφορία και εφκα για όλους, χωρίς καμία εξαίρεση για να υπάρχει ρευστότητα στην ελληνική οικονομία.

Φίλες και φίλοι. Κλείνοντας τα θέματα του δημογραφικού. Δεν μπορεί να μην αναφερθώ στην Ελληνίδα μάνα.
Και δεσμεύομαι και εδώ από την Τρίπολη σε κάθε ελληνίδα μάνα ότι κανένα παιδί με ισχυρό το ΠΑΣΟΚ δεν θα μένει εκτός βρεφονηπιακού σταθμού και κέντρου δημιουργικής απασχόλησης. Και επίσης όπως καταθέσαμε τροπολογία στη Βουλή πριν από μερικούς μήνες, θα καταθέσουμε εκ νέου με το άνοιγμα της Βουλής για αύξηση του επιδόματος μητρότητας για τις γυναίκες ελεύθερες επαγγελματίες. Για μας το ξαναλέω το δημογραφικό είναι το μεγαλύτερο εθνικό θέμα και θα κάνουμε ότι μπορούμε για να το αντιμετωπίσουμε προς όφελος του έθνους μας, προς όφελος της πατρίδας μας. 

Φίλες και φίλοι, δε μπορώ εδώ από την Αρκαδία, την καρδιά της Πελοποννήσου, μια τεράστια αγροτική παραγωγή σε όλη την Πελοπόννησο να μην αναφερθώ στους έλληνες αγρότες. Σ' αυτούς που το κόμμα αυτό έδωσε αξιοπρέπεια, ανταγωνιστικότητα, ελπίδα και προοπτική τη δεκαετία του 80. Γιατί το αίμα νερό δεν γίνεται και καλώ την αγροτιά μας να έρθει ξανά αγκαλιάσει την προσπάθεια. Δίνουμε προτεραιότητα στην παραγωγική και εξωστρεφή Ελλάδα. Τι πέτυχαν όμως οι κυβέρνησεις των τελευταίων ετών; Την τελευταία δεκαετία 260.000 λιγότερους αγρότες είχε η Ελλάδα. Και καλλιεργούμενες εκτάσεις περίπου κάτω κατά 6,5 εκατομμύρια στρέμματα. Χάθηκε αγροτικό εισόδημα 1,3 δισεκατομμύρια. Και το 70% των αγροτών μας έχει οφειλές σε δημόσιο ταμεία σε ΕΦΚΑ και τράπεζες. Εμείς τι προτείνουμε; Μέτρα μείωσης του κόστους παραγωγής, ειδικά για τα αγροτικά εφόδια και μηδενισμό του ειδικού φόρου κατανάλωσης στο αγροτικό πετρέλαιο για όλη τη διάρκεια της ενεργειακής κρίσης. 

Αλλά δεν φτάνει μόνο αυτό, θα σταματήσει η κρίση αλλά το ενεργειακό θα παραμένει πρόβλημα. Εμείς λέμε κατά προτεραιότητα όρους σύνδεσης δεν θα παίρνουν οι 5 ισχυροί για να κάνουν αυτοί τα φωτοβολταϊκά και όλα τα πάρκα ανανεώσιμων πηγών ενέργειας, αλλά οι παραγωγοί μας, οι συνεταιρισμοί μας, οι μεταποιητές μας, οι δήμοι μας, οι κοινότητες για να κάνουμε εκδημοκρατισμό στην παραγωγή. ΑΠΕ ανανεώσιμων πηγών ενέργειας, με σταθερό κόστος παραγωγής τα επόμενα 15 χρόνια, αφού αυτά τα κάνουν σε όλη την Ευρώπη. Γιατί δεν τα κάνει η Ελλάδα; Γιατί είχε 2 κυβερνήσεις που η μία του κυρίου Τσίπρα είχε προτεραιότητα τη μεγάλη εξάρτηση από το φυσικό αέριο και η άλλη του κυρίου Μητσοτάκη να μοιράσει τις ΑΠΕ στους ισχυρούς.  Εμείς λέμε για μια νέα εποχή κανονικής ευρωπαϊκής στρατηγικής που θα αφορά την απολιγνιτοποίηση ομαλά και τι εννοώ ομαλά; Τι σημαίνει ομαλή απολιγνιτοποίηση; Αφού ανοίγουμε αυτό το θέμα, όχι απολιγνιτοποίηση προς όφελος του φυσικού αερίου. Το ένα είναι δικό μας καύσιμο. Το άλλο εισαγόμενο καύσιμο. Αυτό σημαίνει και ενεργειακή εξάρτηση της χώρας πέρα από το κόστος παραγωγής, πέρα από το κόστος ζωής. 

Εμείς τι λέμε; Διασυνδέουμε απόλυτα την απολιγνιτοποίηση και τους ρυθμούς της με την επένδυση σε υποδομές, σε δίκτυο και αποθήκευση ώστε όσο σταματά ο λιγνίτης να μην παίρνουνε ξένα καύσιμα εξάρτησης της χώρας, αλλά οι μικρές κοινότητες προς όφελος όλου του ελληνικού λαού για να κάνουμε δίκαιη πραγματική μετάβαση που θα χει τη χώρα μας ενεργειακά αυτόνομη και όχι ενεργειακά εξαρτημένη. Και αυτό είναι ένα πατριωτικό σχέδιο που κάνει την Ελλάδα ισχυρή χώρα στην Ανατολική Μεσόγειο και όχι μια χώρα εξαρτημένη όπως είναι σήμερα και απεδείχθη και αυτό τους προηγούμενους μήνες με την ενεργειακή κρίση, όταν δισεκατομμύρια ευρώ από τις τσέπες σας δόθεισαν για να πάρουν κάποιοι επιδοτήσεις. Αυτοί που δεν θέλουν να φορολογήσουμε τα υπερκέρδη τους. Θα φορολογήσουμε τα υπερκέρδη και αυτών και των τραπεζών, διότι δεν μπορεί να τριπλασιάζουν τα κέρδη τους, την ώρα που φτωχοποιείται ο ελληνικός λαός.

Τέλος, για τους αγρότες. Θέλουμε την επικαιροποίηση του κανονισμού ασφάλισης ΕΛΓΑ. Είναι αδιανόητο την εποχή που κλιμακώνεται η κλιματική αλλαγή που έχουμε φυσικά φαινόμενα που πολλαπλασιάζουν τις καταστροφές στο ζωικό και φυτικό κεφάλαιο της πατρίδας μας, ο ΕΛΓΑ να μην έχει προσαρμοστεί για να υπάρχουν γρήγορες αποζημιώσεις και τέλος όλη η διαδικασία για τα προγράμματα της κοινής αγροτικής πολιτικής να ολοκληρώνεται εντός ενός έτους για να σταματήσει η γραφειοκρατία και η ομηρεία του έλληνα αγρότη.

Φίλες και φίλοι. Πέρα όμως από τα θέματα της δίκαιης μετάβασης, πρέπει να συζητήσουμε τα θέματα της τηλεθέρμανσης, διότι δεν μπορούμε να μην στηρίξουμε τις περιοχές όπως η Δυτική Μακεδονία και η Πελοπόννησος και ιδιαίτερα η Μεγαλόπολη που πλήττονται από το ζήτημα της απολιγνιτοποίησης. Πρέπει να φτιάξουμε νέα και σύγχρονα μοντέλα παραγωγής ανάπτυξης για να πίνουν οι πληθυσμοί στις περιοχές αυτές, να έχουν προοπτική και όχι να καταστραφεί ένα μεγάλο κομμάτι της κοινωνίας, διώχνοντας τα παιδιά λόγω ανεργίας και υποτίμησης της προοπτικής τους. Για το λοιπόν, για εμάς η τηλεθέρμανση είναι και αυτή ένα εργαλείο κοινωνικής δικαιοσύνης. 

Φίλες και φίλοι, θέλω από δω, από την αρκαδία να σας πω ότι σε αυτή τη μεγάλη προσπάθεια που κάνουμε. Πρέπει να αγωνιστούμε ενωμένοι. Να αγωνιστούμε ενωμένοι και δεν περιμένω κανέναν να στηρίξει πάνω από τον ελληνικό λαό. Δεν έχουμε εξαρτήσεις. Η πολιτική μας αυτονομία είναι ένα κόσμημα της νέας εποχής. Δεν περιμένουμε να στηρίξει κανένας ισχυρός. Περιμένουμε όμως τη στήριξη του ελληνικού λαού γιατί η φωνή του ΠΑΣΟΚ θα είναι η γνήσια φωνή του ελληνικού λαού και στη Βουλή και έξω από την Βουλή. Γι' αυτό λοιπόν δεσμεύομαι ότι σ αυτή τη νέα πορεία δεν θα απογοητεύσουμε κανένα που θα μας εμπιστευτεί στις 25 Ιουνίου. Δεσμεύομαι ότι το πολιτικό μας ήθος θα είναι αυτό που θα καθορίζει τις επιλογές μας. Δεσμεύομαι ότι ό,τι είπαμε προεκλογικά θα είναι τα βήματα που θα ακολουθήσουμε μετεκλογικά, γιατί προτεραιότητά μου είναι να οικοδομήσω προσωπικά και συλλογικά μια σχέση εμπιστοσύνης με την καθεμία και τον καθένα ξεχωριστά και ιδιαίτερα με τα παιδιά σας και τα εγγόνια σας. Διότι φιλοδοξώ ξανά το ΠΑΣΟΚ να γίνει το κόμμα της νέας γενιάς, της πατρίδας μας και είμαι πολύ χαρούμενος. Είμαι πολύ χαρούμενος που στις 21 Μαΐου διπλασιάσαμε τα ποσοστά μας στις νεότερες γενιές. Γι αυτό λοιπόν, σε αυτή τη νέα πορεία η παράταξή μας επενδύει στον λόγο της του συγκεκριμένου, του ρεαλισμού και της προόδου. Ένα ισχυρό ΠΑΣΟΚ θα έχει μια ισχυρή αντιπολίτευση στην πατρίδα μας. Ένα ισχυρό ΠΑΣΟΚ θα είναι ανάχωμα στο ανεξέλεγκτο της κυβέρνησης. Ένα ισχυρό ΠΑΣΟΚ θα είναι ανάχωμα στην εξυπηρέτηση ισχυρών συμφερόντων. Ένα ισχυρό ΠΑΣΟΚ θα είναι εμπόδιο στη διχόνοια και την τοξικότητα, γιατί αυτό το κόμμα δεν διχάζει αλλά ενώνει τον ελληνικό λαό σε ένα σύγχρονο σχέδιο που κάνει την Ελλάδα ένα κανονικό ευρωπαϊκό κράτος, κράτος δικαίου, κράτος διάκρισης των εξουσιών. 

Τι προσέφεραν όμως οι άλλοι στα ζητήματα πολιτικού ήθους και εμπιστοσύνης; Ο ένας προστάτευσε το περιβάλλον του και τον ίδιο, στο απίστευτο σκάνδαλο των υποκλοπών που μας έφερε δεκαετίες πίσω. Ο άλλος προφύλαξε τον στενότερο του συνεργάτη που καταδίκασε το ειδικό δικαστήριο 13-0. Δεσμεύομαι ότι τέτοιες περιφρονητικές επιλογές για σας και για τη δικαιοσύνη, δεν θα κάνω ποτέ, δεν χωράει κανένα πρόσωπο που θα πληγώσει τη νέα αυτή πορεία κοντά μας. Όποιος πληγώσει τον ελληνικό λαό, θα κατεβαίνει από το τρένο της δημοκρατικής παράταξης και δεσμεύομαι και εδώ από την Τρίπολη, αυτή η νέα πορεία δεν σηκώνει παζάρια. Αυτή η νέα πορεία είναι πορεία ειλικρίνειας, ήθους και συνέπειας. Γι αυτό λοιπόν ζητώ να την στηρίξετε. 

Γιατί εμείς θα σεβαστούμε τους φόρους σας. Είμαι ενάμιση χρόνο Πρόεδρος, έχουμε μια νέα ηγετική ομάδα, έχουμε παλιά στελέχη με εμπειρία, αλλά αυτούς τους μήνες δεν είπαμε του κυρίου Μητσοτάκη, δίνεις 5, δώσε 10. Δίνεις 10, δώσε 15. Είπαμε σεβόμαστε τους φόρους, τους κόπους και τις θυσίες του ελληνικού λαού. Για αυτό δώστε τόσα όσα χρειάζονται για να αλλάξουμε το κράτος και όχι τόσα όσα χρειάζονται για να αγοράζετε τις ψήφους του ελληνικού λαού και για να εξυπηρετείτε ισχυρά οικονομικά συμφέροντα. Για αυτό, αν θυμάστε, και στα θέματα που αφορούσαν τις επιστρεπτέες προκαταβολές, μας έψεγαν. Και λέγανε, δεν θέλετε επιστρεπτέες προκαταβολές και τι απαντήσαμε; Ναι, θέλουμε για αυτούς που έχουν ανάγκη, για τις παραγωγικές επιχειρήσεις, για εκεί που κινδυνεύουν οι εργαζόμενοι, για εκεί που κινδυνεύει η ανταγωνιστικότητα της οικονομίας. Αλλά αυτοί πετούσαν λεφτά από το ελικόπτερο, όπως αποδεικνύουν τα στοιχεία της Τράπεζας της Ελλάδας. Δεν σέβονται τους φόρους σας, δεν σέβονται τις θυσίες σας. Πώς άλλωστε να εξηγήσουμε το σκάνδαλο του κυρίου Ραγκούση που ανέδειξε η νέα Δημοκρατία. Κύριε Μητσοτάκη, αν δεν δίνατε επιστρεπτέες προκαταβολές σε αυτούς που δεν άξιζαν, δεν θα έπαιρνε επιστρεπτέα προκαταβολή ένα airbnb, μια βραχυχρόνια μίσθωση ενός βουλευτή του ΣΥΡΙΖΑ από τους φόρους και τις θυσίες του ελληνικού λαού. Αυτές ήταν οι πολιτικές σας. Όχι του δημοσιονομικού ορθολογισμού, αλλά της δημοσιονομικής αν θέλετε του δημοσιονομικού ελιτισμού και λαϊκισμού μαζί, όπως άλλωστε έκανε η Νέα Δημοκρατία το 2007. 

Γι αυτό λοιπόν εμείς λέμε λίγα και συγκεκριμένα. Σεβόμαστε κάθε προσπάθεια και δίνουμε προοπτική και ελπίδα σε όλα τα ελληνόπουλα και σε όλο τον ελληνικό λαό. Για αυτό λοιπόν ζητώ 25 Ιουνίου να αγωνιστούμε μαζί. Οι νίκες δεν χαρίζονται, οι νίκες κερδίζονται και αυτό σημαίνει τη μέγιστη προσπάθεια όλων των στελεχών μας. Δεν χωρά εφησυχασμός τις επόμενες ημέρες. Πρέπει να τρέξουμε μαζί χωριό χωριό, πόλη πόλη, σπίτι σπίτι σε κάθε εργασιακό χώρο, να μεταφέρουμε το λόγο της προόδου, της συνέπειας και της προοπτικής. 25 Ιουνίου καλώ τον ελληνικό λαό να κάνουμε μαζί την αλλαγή δυνατή. Απόφαση αλλαγής με ισχυρό το ΠΑΣΟΚ σε όλη την Ελλάδα. Θα γυρίσουμε την πλάτη στο φόβο, τη διχόνοια και θα ξανακάνουμε την ελπίδα κινητήριο μοχλό των δημιουργικών δυνάμεων της χώρας. Έχουμε χρέος όπως παλιά να υπηρετήσουμε καθημερινά το λαό και την πατρίδα, όλες και όλοι μαζί για τους αγώνες που έρχονται. Βήμα βήμα το ΠΑΣΟΚ αναγενναται και ξαναγίνεται κίνημα για αυτό λοιπόν σας καλώ, πάρτε το στοίχημα στα χέρια σας. Λίγες μέρες ακόμα. 

Πάμε όλοι μαζί να σηκώσουμε τον ήλιο ψηλά. Πάνω από την Ελλάδα. Πάμε μαζί να δώσουμε ελπίδα και προοπτική. Πάμε μαζί να αγωνιστούμε ξανά για κοινωνική δικαιοσύνη και εθνική αξιοπρέπεια. Καλή δύναμη και καλό μας αγώνα. Η Τρίπολη σήμερα και η Πελοπόννησος έστειλαν μήνυμα νίκης σε όλη την Ελλάδα. Σας ευχαριστώ από τα βάθη της καρδιάς μου. 25 Ιουνίου θα πανηγυρίζουμε την αναγέννηση της δημοκρατικής παράταξης. 25 Ιουνίου η δημοκρατία, η ελευθερία, η κοινωνική δικαιοσύνη, σαν να γίνεται σημαία ελπίδας για όλο τον ελληνικό λαό. Να 'στε καλά και καλή σας δύναμη. Να στε καλά! 25 Ιουνίου σηκώνουμε ξανά την πράσινη σημαία του ΠΑΣΟΚ. Σας ευχαριστώ πολύ, να 'στε καλά!




