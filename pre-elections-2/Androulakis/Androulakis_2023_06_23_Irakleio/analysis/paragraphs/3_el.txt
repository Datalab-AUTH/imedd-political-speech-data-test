Φίλες και φίλοι σήμερα εδώ από το Δημοκρατικό Ηράκλειο ολοκληρώνουμε μια μεγάλη μακρά προεκλογική εκστρατεία, στη διάρκεια της οποίας συνάντησα χιλιάδες ανθρώπους σε κάθε μέρος της χώρας. Αυτοί οι άνθρωποι περιμένουν πολλά από μας και έχουμε χρέος να τους προσφέρουμε μια ελπίδα ισχυρή. Έχουμε χρέος. Να υπηρετήσουμε, όπως άλλωστε το λαό και την πατρίδα, να υπηρετήσουμε τις ανάγκες του ελληνικού λαού για αξιοκρατία, διαφάνεια, ισχυρή δημόσια παιδεία και ισχυρή δημόσια υγεία. Οι νέοι μας χρειάζονται εφόδια για το μέλλον και αυτή η παράταξη θα υπηρετήσει πιστά τις νεότερες γενιές. Έχουμε χρέος. Να αντιμετωπίσουμε το κόστος ζωής, το υψηλό κόστος ζωής. Για μια Ελλάδα νέα, θα παλέψουμε καθημερινά για την Ελλάδα της προκοπής, για την Ελλάδα της δημιουργίας, για την ισχυρή Ελλάδα στην Ευρώπη, την Ελλάδα πρωταγωνιστή. Φίλες και φίλοι, έχουμε χρέος να αντιμετωπίσουμε το υψηλό κόστος ζωής που επιβαρύνει την ελληνική οικογένεια, να στηρίξουμε τους νέους, δίνοντας προοπτική για καλές θέσεις εργασίας. Για όλα αυτά σας ζητώ να αγωνιστούμε. Για όλα αυτά σας ζητώ να πετύχουμε την Κυριακή και να είμαστε ξανά πιο ισχυροί από ποτέ. 