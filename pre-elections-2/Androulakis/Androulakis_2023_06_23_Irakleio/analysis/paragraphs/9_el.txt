Φίλες και φίλοι. Η μάχη του ΠΑΣΟΚ είναι να υπάρχει ισχυρή, αξιόπιστη αντιπολίτευση, μια αντιπολίτευση που θα λέει τα πράγματα με το όνομά τους χωρίς να ζυγίζει το πολιτικό κόστος. Ας δούμε λοιπόν ποιο είναι το όραμα αυτής της παράταξης. Η κυβέρνηση Νέας Δημοκρατίας παρουσιάζει μια ειδυλλιακή κατάσταση για την οικονομία, όμως το δημόσιο χρέος αυξήθηκε περίπου 50 δισεκατομμύρια. Το έλλειμμα στο ισοζύγιο τρεχουσών συναλλαγών είναι το μεγαλύτερο από το 2010, 12% πέρυσι, 9% υπολογίζεται φέτος. Και μας λένε μα αυτό συμβαίνει σε όλη την Ευρώπη λόγω της πανδημίας της ενεργειακής κρίσης; Όχι, είναι ψέματα. Η Πορτογαλία με ανάλογα οικονομικά προβλήματα, με ανάλογα οικονομικά μεγέθη είχε 1% έλλειμμα περσυ και συν 1% πλεόνασμα φέτος. Αυτός είναι ο δημοσιονομικός λαϊκισμός του κυρίου Μητσοτάκη που οδηγεί τη χώρα σε νέες περιπέτειες, μιμούμενος απόλυτα τον κύριο Καραμανλή.