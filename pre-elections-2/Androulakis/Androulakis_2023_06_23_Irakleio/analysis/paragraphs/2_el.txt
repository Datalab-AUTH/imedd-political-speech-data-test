Δεσμεύομαι λοιπόν εδώ από το Δημοκρατικό Ηράκλειο ότι θα είμαστε δίπλα στον πολίτη καθημερινά, αγκαλιάζοντας τις αγωνίες του για καλύτερες μέρες, για αξιοπρέπεια, για προοπτική, για δικαιοσύνη. Φίλες και φίλοι. Σήμερα όμως είναι ημέρα μνήμης, διότι πέρασαν 25 χρόνια από το θάνατο του μεγάλου ιδρυτή μας Ανδρέα Παπανδρέου. Του Ανδρέα που αγάπησε όσο κανέναν άλλο ο ελληνικός λαός. Του πολιτικού που σφράγισε τη νεότερη ιστορία της πατρίδας μας, που αγωνίστηκε για κοινωνική δικαιοσύνη και εθνική αξιοπρέπεια, που εγγυήθηκε την προκοπή όλων των Ελλήνων και που πάλεψε για μια Ευρώπη της αλληλεγγύης των λαών και που είναι ο πιο γνωστός πολιτικός μετά το Δεύτερο Παγκόσμιο Πόλεμο Έλληνας πέρα από τα όρια της Ευρώπης. 