Φίλες και φίλοι δεν μπορώ από το Ηράκλειο από την Κρήτη της παραγωγής να μη μιλήσω για τους αγρότες μας, για τους αγρότες που γνωρίζουν καλά ποιο είναι το κόμμα που τους έδωσε αξιοπρέπεια και προοπτική, γιατί το αίμα νερό δεν γίνεται. Εμείς λοιπόν, θέτουμε στο κέντρο της πολιτικής μας την ανάγκη να πέσει το κόστος παραγωγής, μείωση του κόστους παραγωγής, ειδικά για τα αγροτικά εφόδια στις ζωοτροφές, στα καύσιμα με μηδενισμό του ειδικού φόρου κατανάλωσης, στο αγροτικό πετρέλαιο για όλη την περίοδο της ενεργειακής κρίσης, καθολική προστασία της αγροτικής γης από κατασχέσεις, καθιέρωση του ακατάσχετου και αφορολόγητου, των επιδοτήσεων αποζημιώσεων και ενισχύσεων των αγροτών. Επικαιροποίηση του κανονισμού ασφάλισης ελγα με κάλυψη όλων των καταστροφών σε ζωικό και φυτικό κεφάλαιο που οφείλονται στην κλιματική αλλαγή στην κλιματική κρίση. Είναι αδιανόητο να γνωρίζουν όλοι ότι καλπάζει η κλιματική κρίση σε όλη τη Μεσόγειο, αλλά να μην επικαιροποιείται ο ελγα για να αντιμετωπίσει τα σύγχρονα ζητήματα του αγροτικού κόσμου της χώρας.