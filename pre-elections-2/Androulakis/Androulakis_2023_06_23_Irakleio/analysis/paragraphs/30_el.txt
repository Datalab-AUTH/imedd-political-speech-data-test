Φίλες και φίλοι από το Ηράκλειο καλώ κάθε δημοκράτη κάθε προοδευτικό. Ότι, και αν ψήφισε την προηγούμενη Κυριακή. Να έρθει κοντά μας να ενώσουμε τις δυνάμεις μας, να αγωνιστούμε για τη νέα νίκη, να πάρουμε μαζί απόφαση αλλαγής, απόφαση κοινωνικής δικαιοσύνης, απόφαση εθνικής αξιοπρέπειας. Καλώ λοιπόν τους πολίτες του Ηρακλείου, τους πολίτες της Κρήτης, τους πολίτες όλης της Ελλάδας, να πάρετε στα χέρια σας τον αγώνα, τις ώρες που έχουν απομείνει σε κάθε χωριό, σε κάθε πόλη, σε κάθε γειτονιά να ακουστεί η φωνή της αλλαγής, η φωνή της αξιοπρέπειας, η φωνή της προόδου, η φωνή της δικαιοσύνης. Έχουμε χρέος να τα καταφέρουμε και θα τα καταφέρουμε. Θα ξανακάνουμε το ΠΑΣΟΚ πρωταγωνιστή. Λοιπόν, να ξαναγυρίσω στην πατρίδα μας. Το ΠΑΣΟΚ από τη Δευτέρα θα είναι ο πραγματικός αντίπαλος της συντήρησης. Ο πραγματικός αντίπαλος της αναξιοκρατίας, ο πραγματικός αντίπαλος της αδικίας. Ελάτε μαζί να δώσουμε το χρώμα της ελπίδας, το χρώμα της κοινωνικής δικαιοσύνης, το χρώμα της αξιοπρέπειας στην Κρήτη, να ξαναγίνει πράσινο το πολιτικό χρώμα που ταιριάζει στο νησί μας είναι το πράσινο, το πράσινο που ιστορικά έβαφε κάθε βράδυ των εκλογών, το Κάστρο της δημοκρατικής παράταξης. 