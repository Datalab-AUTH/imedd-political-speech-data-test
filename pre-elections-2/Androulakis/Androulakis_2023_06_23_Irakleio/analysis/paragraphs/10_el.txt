Το Ταμείο Ανάκαμψης. Δόθηκε το Ταμείο Ανάκαμψης, ώστε να αξιοποιήσουμε σωστά τους πολύτιμους πόρους του. Όμως τα πολλά σε λίγους και ισχυρούς, ελάχιστα σε συνεταιρισμούς, ελάχιστα σε μικρομεσαίες επιχειρήσεις, ελάχιστα σε αγρότες και κτηνοτρόφους, ελάχιστα στην παραγωγική Ελλάδα. Απέναντι, λοιπόν, σε αυτές τις αδιέξοδες πολιτικές που έχουν προτεραιότητα να χαϊδεύουν τα συμφέροντα που στηρίζουν τη νέα δημοκρατία, εμείς προτείνουμε ένα άλλο μοντέλο ανάπτυξης που έχει στον πυρήνα του τη βιώσιμη ανάπτυξη, την εξωστρέφεια της οικονομίας, τις καλές θέσεις δουλειάς για τα παιδιά μας, για να μείνουν εδώ στην πατρίδα μας, να δημιουργήσουν, να μεγαλουργείς. Γι αυτό, προτείνουμε ένα μοντέλο ανάπτυξης ανταγωνιστικό, το made in Greece, με ανακατεύθυνση των πόρων του Ταμείου Ανάκαμψης στη βάση ενός εθνικού αναπτυξιακού σχεδίου που θα προωθεί την παραγωγή που στηρίζει τις καινοτόμες επενδύσεις προστιθέμενης αξίας, που διασυνδέει τον τουρισμό με την αγροδιατροφή και τη μεταποίηση, δεν θα πανηγυρίζουμε για τα πόσα εκατομμύρια ήρθαν στην Ελλάδα, αλλά θα πανηγυρίζουμε για τις εξαγωγές που βοήθησαν αυτά τα εκατομμύρια να γίνουν, γευόμενοι τα ελληνικά, εγχώρια προΐοντα και όχι τα ξένα προϊόντα στην πατρίδα μας. Αυτό είναι το μέλλον της παραγωγικής Ελλάδας, που ο τουρισμός, ο αγροτικός τομέας και η μεταποίηση χτίζουν την ισχυρή Ελλάδα, την ανθεκτική Ελλάδα στις παγκόσμιες αναταράξεις.  