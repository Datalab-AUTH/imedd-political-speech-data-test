Φίλες και φίλοι στην ακρίβεια. Η Νέα Δημοκρατία αφήνει να δημιουργείται ο πληθωρισμός της αισχροκέρδειας και της κερδοσκοπίας. Προσποιείται ότι αντιμετωπίζει την ακρίβεια με τα προσωρινά pass κάθε είδους. Όμως οι πραγματικοί μισθοί μειώθηκαν 7,4%, όχι με αυτά που λέει ο κύριος Σκέρτσος ή οι βουλευτές της Νέας Δημοκρατίας ή κάποια πρωινάδικα, αλλά με τα επίσημα στοιχεία του ΟΟΣΑ και της Ευρωπαϊκής Επιτροπής, διότι εμείς αυτούς εμπιστευόμαστε. Συνεχίζουν να υπερφορολογούν τον λαό, αλλά με τους έμμεσους φόρους λένε μειώσαμε τους άμεσους. Τους μείωσαν λιγότερα για τους ευάλωτους λιγότερα, για τους μεσαίους και περισσότερο για τους ισχυρούς, αλλά τα παίρνουν πολλαπλάσια από την τσέπη της μεσαίας τάξης και των ανίσχυρων από τους έμμεσους φόρους, τον ΦΠΑ και τον ειδικό φόρο κατανάλωσης που μόνο σε δύο χρόνια έβγαλαν παραπάνω πέντε δισεκατομμύρια από τα προϋπολογιζόμενα έσοδα, κάνοντας στην Ελλάδα 2/3 των φόρων του κράτους των εσόδων του κράτους να είναι έμμεσοι φόροι που πλήττουν τους αδύναμους και αυξάνουν τις ανισότητες. Εμείς, λοιπόν, πιέζουμε για ουσιαστικά μέτρα που προστατεύουν τα νοικοκυριά, μειώνοντας τους φόρους στα βασικά είδη διατροφής στα καύσιμα με ουσιαστικούς ελέγχους στην αγορά, με μείωση του κόστους παραγωγής για τους αγρότες. Αυτές είναι μόνιμες επιλογές αξιοπρέπειας και όχι τα pass της κοροϊδίας της Νέας Δημοκρατίας.