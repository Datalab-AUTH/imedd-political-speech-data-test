Φίλες και φίλοι. Κόκκινα δάνεια. Επιμένουμε για την προστασία της πρώτης κατοικίας, όπως εμείς πετύχαμε το 2010, την πιο κρίσιμη χρονιά απέναντι στην τρόικα. Έχουμε χρέος όλα τα κόμματα να ψηφίσουμε ένα νόμο στη Βουλή που επιβάλλει κανόνες διαπραγμάτευσης στα funds, ώστε προτεραιότητα να είναι η ρύθμιση των δανείων και όχι η εξόντωση και ο αφελληνισμός της ελληνικής οικονομίας. Προτείνουμε τη μείωση των περιθωρίων κέρδους των τραπεζών για τους συνεπείς δανειολήπτες, ώστε να έχουν και δεύτερη ευκαιρία αξιοπρέπειας αυτοί που τη χρειάζονται και δεν άντεξαν με ένα δίκαιο και αντικειμενικό τρόπο τα χρόνια της κρίσης, αλλά να έχουν κίνητρα και αυτοί που είναι συνεπείς με χαμηλότερα επιτόκια για να έχουμε ένα πλαίσιο αντιμετώπισης του ιδιωτικού χρέους δίκαιο για όλους τους Έλληνες. Επίσης, λύση για τους δανειολήπτες με ελβετικό φράγκο που θα τους βγάζει από το αδιέξοδο και 120 δόσεις για ΕΦΚΑ και εφορία για όλες τις επιχειρήσεις, για όλους τους ιδιώτες και όχι κοροϊδία που έκανε προεκλογικά η Νέα Δημοκρατία. 