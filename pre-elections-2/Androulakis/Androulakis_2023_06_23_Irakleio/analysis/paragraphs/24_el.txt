Φίλες και φίλοι. Ένα άλλο ζήτημα κορυφαίο είναι το περιβάλλον και η δίκαιη πράσινη ενεργειακή μετάβαση. Εμείς αγωνιζόμαστε ως Σοσιαλιστές για την προστασία του περιβάλλοντος και την αειφόρο ανάπτυξη. Δεν παραδίδουμε την παραγωγή των ανανεώσιμων πηγών ενέργειας στους ισχυρούς ολιγάρχες της χώρας, όπως κάνει η Νέα Δημοκρατία.
Αλλά επενδύουμε. Αλλά επενδύουμε στην παραγωγική Ελλάδα, επενδύουμε στην ενεργειακή δημοκρατία μέσω της παραγωγής ενέργειας από ενεργειακές κοινότητες σε δήμους, σε αγρότες, σε μεταποιητές, σε μικρομεσαίες επιχειρήσεις, στην τοπική αυτοδιοίκηση, όπως άλλωστε συμβαίνει σε όλη την Ευρώπη, που έχουν κυβερνήσεις που υπηρετούν το λαό και όχι τους λίγους. Εμείς έχουμε χρέος να αντιμετωπίσουμε την ενεργειακή φτώχεια που θα έρθει στο μέλλον. Εμείς έχουμε χρέος να έχετε όλοι οι παραγωγοί ή δημιουργική Ελλάδα σταθερό κόστος τις επόμενες δεκαετίες για να έχουμε ανθεκτική παραγωγή, ανθεκτική οικονομία, ανθεκτική η κοινωνία.