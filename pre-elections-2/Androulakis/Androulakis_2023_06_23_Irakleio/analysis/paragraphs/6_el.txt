Φίλες και φίλοι στις 21 Μαΐου οι πολίτες αποδοκίμασαν τον ΣΥΡΙΖΑ. Επειδή αποδείχτηκε μια αναποτελεσματική κυβέρνηση, που διέψευσε τις προσδοκίες του ελληνικού λαού, είπε πολλά που ήξερε ότι δεν μπορούν να γίνουν μόνο και μόνο για τις καρέκλες και την εξουσία. Είπε για σεισάχθεια και μετέτρεψε δισεκατομμύρια κόκκινα δάνεια δανειοληπτών να παραδοθούν άνευ όρων και κριτηρίων στα funds που εκβιάζουν σήμερα τον ελληνικό λαό. Έπαιξαν με τους θεσμούς, επιτέθηκαν στις ανεξάρτητες αρχές, όμως οι πολίτες... Η Κρήτη θα γίνει ξανά το κάστρο της δημοκρατικής παράταξης. Έχουμε χρέος να της δώσουμε πολιτικό χρώμα που της ταιριάζει το πράσινο της ελπίδας, το πράσινο του ΠΑΣΟΚ. Όμως οι πολίτες αποδοκίμασαν τον κύριο Τσίπρα γιατί ήταν και μια αναποτελεσματική αντιπολίτευση, γιατί άφησε πεδίο ελεύθερο στον κύριο Μητσοτάκη να εφαρμόσει τις πολιτικές του. Γιατί ήξερε να κάνει μόνο τοξική αντιπαράθεση χωρίς πολιτική ουσία. Δεν δίστασε να ακυρώσει τις αξίες της αριστεράς και το υπογραμμίζω αυτό τις αξίες της αριστεράς που εμείς τιμούμε ιστορικά, διότι είμαστε η παράταξη της κεντροαριστεράς, της σύγχρονης κεντροαριστεράς. Δεν δίστασε, να περιφρονήσει τους αγώνες πολλών ετών της Αριστεράς, όταν από την απόγνωση του λίγο πριν τις τελευταίες εθνικές εκλογές κάλεσε τους δήθεν παραστρατημένους χρυσαυγίτες να ψηφίσουν ΣΥΡΙΖΑ. Θα τον ακολουθεί για πάντα. Έτσι, αποκάλυψε απερίφραστα γιατί δεν ψήφισε την τροπολογία που εμπόδιζε στους φονιάδες του Παύλου Φύσσα να συμμετέχουν στο δημοκρατικό μας πολίτευμα που εμείς ψηφίσαμε, γιατί πάνω από όλα είναι η δημοκρατία και όχι τα ψηφαλάκια. Αλλά λέει έχει και ένα σύνθημα και λέει δικαιοσύνη παντού, τι εννοεί δικαιοσύνη παντού, ενώ για το λαό τον απλό πολίτη. Γιατί αν το πίστευε ο κύριος Παππάς που καταδικάστηκε 13-0 από το Ειδικό Δικαστήριο, δεν θα ήταν κορώνα στο κεφάλι του, αλλά θα ήταν στο σπίτι του. Αυτό δεν είναι δικαιοσύνη, αυτό είναι κοροϊδία. Κύριε Τσίπρα εδώ από το Δημοκρατικό Ηράκλειο έχω να σου πω μόνο ένα πράγμα, κατάφερες να κάνεις τη Νέα Δημοκρατία χωρίς κανένα λόγο πανίσχυρη. Και αυτό δεν θα στο συγχωρέσει ο προοδευτικός δημοκρατικός κόσμος της χώρας. Γιατί αποδείχτηκε ας ο χρυσός χορηγός του Μητσοτάκη. Για αυτό λοιπόν αγώνα καθημερινό να βρει η Νέα Δημοκρατία το πραγματικό της αντίπαλο. Το ΠΑΣΟΚ, το κίνημά μας, την δύναμη απέναντι στη συντήρηση, την αναξιοκρατία.