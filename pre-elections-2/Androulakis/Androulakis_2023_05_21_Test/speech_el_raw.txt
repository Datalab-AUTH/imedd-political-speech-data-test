Πατρίδα, ένα μεγάλο ευχαριστώ για τη θερμή σου υποδοχή. Σας ευχαριστώ από τα βάθη της καρδιάς μου. Το Δημοκρατικό Ηράκλειο στέλνει μήνυμα χαράς, ελπίδας, νίκης, αναγέννησης της δημοκρατικής Παράταξης. Εδώ στο Ηράκλειο, το ιστορικό κάστρο του ΠΑΣΟΚ. Στην πλατεία που αγάπησε και λάτρεψε τον Ανδρέα Παπανδρέου. Εδώ ξανά ξεκινάμε πιάνοντας το νήμα της ιστορίας. Εδώ σ αυτή την πλατεία. Το 1985 άκουσα για πρώτη φορά τον ιδρυτή μας Ανδρέα Παπανδρέου ως παιδί. Εδώ σ'αυτή την πλατεία άκουσα το 1993 τον αείμνηστο Γεώργιο Γεννηματά. Εδώ σ'αυτήν την πλατεία σήμερα, μετά από πολλές δεκαετίες έρχομαι. Και σας ευχαριστώ από τα βάθη της καρδιάς μου. Γιατί σηκώνετε ξανά περήφανα τη σημαία του ΠΑΣΟΚ, τον ήλιο, τον ήλιο της αισιοδοξίας, τον ήλιο της ελπίδας, τον ήλιο της κοινωνικής δικαιοσύνης και της εθνικής μας αξιοπρέπειας. Το ΠΑΣΟΚ είναι εδώ, ενωμένο, δυνατό. Όλες οι γενιές της Δημοκρατικής Παράταξης είναι εδώ στο Δημοκρατικό Ηράκλειο και στέλνουν μήνυμα απ'άκρη σε άκρη της χώρας. Η δημοκρατική Παράταξη το λαογέννητο κίνημα 21 Μαϊου ξαναγίνεται πρωταγωνιστής των εξελίξεων. Έχουμε εθνικό χρέος. Έχουμε εθνικό χρέος. Έχουμε εθνικό χρέος 21 Μαΐου να αναγεννήσουμε το κίνημά μας, γιατί είναι μονόδρομος για να ξαναγίνει ισχυρή η Ελλάδα και περήφανος ο ελληνικός λαός. 


Βάζοντας στο χρονοντούλαπο της ιστορίας τη διχόνοια, την τοξικότητα που προσφέρει ο κύριος Τσίπρας και ο κύριος Μητσοτάκης εις βάρος του δημοσίου συμφέροντος. Φίλες και φίλοι, θέλω όμως εδώ από το Ηράκλειο να διευκρινίσω στους πολιτικούς μας αντιπάλους ότι δεν υπάρχουν τίτλοι ιδιοκτησίας της ιστορικής κοινωνικής παρακαταθήκης της δημοκρατικής Παράταξης. Αυτή η παρακαταθήκη και οι συνεχιστές της είναι αυτοί που καθημερινά αγωνίζονται για σεβασμό στα ανθρώπινα δικαιώματα, για ισχυρό κράτος δικαίου, για διάκριση των εξουσιών. 


Τι κάνουν αυτοί οι οποίοι θέλουν να καπηλευτούν αυτή την ιστορική και κοινωνική παρακαταθήκη του κόμματος που ίδρυσε ο Ελευθέριος Βενιζέλος και επανίδρυσε ο Ανδρέας Παπανδρέου το 1974; Ας πάρουμε το παράδειγμα του Νεοναζισμού και της Χρυσής Αυγής. Ας πάρουμε αυτό το παράδειγμα. Τι έκαναν για τη Χρυσή Αυγή. Ο ένας κοίταζε τις δημοσκοπήσεις. Ο κύριος Μητσοτάκης όσο η Χρυσή Αυγή ήταν κάτω από το 3%, ήταν χρήσιμη για την αυτοδυναμία του και δεν έκανε τίποτα τρία χρόνια και άφηνε επιπλέον τον Κασιδιάρη να κάνει προεκλογική εκστρατεία από τη φυλακή. Ο κύριος Τσίπρας τι έκανε; Ποια ήταν τα δημοκρατικά του αντανακλαστικά; 


Σήμερα η πλατεία του Δημοκρατικού Ηρακλείου δείχνει ποιος είναι ο πραγματικός αντίπαλος της Δεξιάς. Ήδη ο Μητσοτάκης θα ήταν παρελθόν αν δεν υπήρχε ο κύριος Τσίπρας. Για αυτό 21 Μαΐου αναγεννάται ο Πραγματικός αντίπαλος της Νέας Δημοκρατίας. Τι έκανε όμως ο κύριος Τσίπρας για τη Χρυσή Αυγή; Ο δήθεν αριστερός, ο δήθεν προοδευτικός; Ο αδίστακτος κ. Τσίπρας προχθές κάλεσε να τον ψηφίσουν οι παραστρατημένοι ψηφοφόροι της Χρυσής Αυγής. 


Ξέρετε, αυτός εδώ ο τόπος είχε πάντα ένα αίσθημα πατριωτικό, δημοκρατικό. Γι αυτό δεν φύτρωσε ποτέ η Χρυσή Αυγή στην Κρήτη. 


Από αυτό τον περήφανο τόπο, στέλνουμε ένα μήνυμα στον κ. Τσίπρα ότι όταν προσκαλεί τα περιτρίμματα των απολογητών της χούντας πρέπει να αναλάβει και τις ευθύνες του. Γιατί με καλεί σε προοδευτικά μέτωπα; Ποιοι είναι οι προοδευτικοί; Ποιοι είναι οι αντιδεξιοί; Αυτοί που ήταν με τον κύριο Καμμένο και τώρα είναι το μισό κόμμα του Καμμένου στα ψηφοδέλτιά τους ή αυτοί που έχουν τον Αντώναρο, το δεξί χέρι του Καραμανλή, του Καραμανλή της χρεοκοπίας που από τις Σέρρες επευφημούσε προχθές ο κ. Τσίπρας. Αλλά άντε, άντε να δεχτούμε ότι για εκλογικούς λόγους χαϊδεύει την καραμανλική δεξιά. Δεν δέχεται όμως ο προοδευτικός κόσμος, ο δημοκρατικός κόσμος να χαϊδεύει τους ακροδεξιούς νεοναζιστές και να βγαίνει ο Μπαρμπαρούσης και να λέει ο βουλευτής της Χρυσής Αυγής ότι θα ψηφίσει ΣΥΡΙΖΑ. Είναι ντροπή και καλώ κάθε αριστερό, κάθε δημοκράτη, κάθε προοδευτικό στη μεγάλη αγκαλιά της δημοκρατικής παράταξης, στο πραγματικό σπίτι, το ΠΑΣΟΚ, το κίνημά μας. Τώρα όμως. Τώρα όμως με αυτά που είπε τις τελευταίες ώρες αποδεικνύεται γιατί ο κ. Τσίπρας στη Βουλή δεν ψήφισε την τροπολογία που απαγορεύει από τους φονιάδες του Φύσσα, από τους φονιάδες των μεταναστών να συμμετέχουν στο πολιτικό σύστημα. Ξέρετε, δεν είναι όμως μόνο αυτό. 


Στη Δικαιοσύνη. Ποιος σεβάστηκε τη δικαιοσύνη; Φίλες και φίλοι, ο μεν κύριος Τσίπρας αθωώθηκε από το Ειδικό Δικαστήριο ένα στέλεχος του ΣΥΡΙΖΑ και έλεγε πολύ καλά λειτουργεί η Δικαιοσύνη. Καταδικάστηκε ένα άλλο στέλεχος του ΣΥΡΙΖΑ, ο στενότερός του συνεργάτης 13-0, είναι κακή η δικαιοσύνη. Ο κ. Μητσοτάκης, τον πιάνουμε με τη γίδα στην πλάτη. Με τις παράνομες υποκλοπές που είμαι κι εγώ θύμα και η αρχή των Ενόπλων Δυνάμεων, καλύπτει απολύτως τον ανιψιό του. Ποια δικαιοσύνη λοιπόν; Πότε σεβάστηκαν τη δικαιοσύνη; Ανακαλύπτουμε τις υποκλοπές, για μήνες ολόκληρους με βομβάρδιζαν τα σόσιαλ μίντια της Νέας Δημοκρατίας ότι ήμουν πράκτορας ξένων δυνάμεων. Αυτά που έκανε η Δεξιά στο μετεμφυλιακό κράτος εις βάρος της Αριστεράς. Κι όταν μετά από λίγες ώρες πήγα στη δικαιοσύνη, αντί η Αριστερά να στηρίξει πραγματικά και γνήσια την προσπάθειά μας, ξεκίνησαν να εργαλειοποιήσουν την υπόθεση λέγοντας στον λαό «μην τον εμπιστευθείτε, είναι πιασμένος». 


Εμείς είμαστε τόσο πολύ αυτόνομοι από την ολιγαρχία. Το νέο πολιτικό ήθος της παράταξης θα σεβαστεί κάθε Ελληνίδα και κάθε Έλληνα που μόλις υπήρξε ένα σημείο διαφθοράς, στείλαμε μια κυρία σπίτι της, ενώ ο Μητσοτάκης καλύπτει τον ανιψιό του και ο κ. Τσίπρας τον κολλητό του, έχοντάς τον στα ψηφοδέλτια, στα ψηφοδέλτια του ΣΥΡΙΖΑ. 


Ποιοι λοιπόν εκφράζουν το νέο πολιτικό ήθος; Να πάμε στην τραγωδία των Τεμπών; Τι έγινε στα Τέμπη; Η Ανεξάρτητη Αρχή Διαφάνειας Οκτώβριο του '21 είχε πόρισμα που έλεγε ποιοι ευθύνονται από το '14 μέχρι το '21 μεταξύ κυβερνήσεων και ΣΥΡΙΖΑ και Νέας Δημοκρατίας, που ενώ η Ευρώπη έδωσε 55 εκατομμύρια ευρώ για την τηλεδιοίκηση, δεν υπήρξε τηλεδιοίκηση και 57 συμπολίτες μας έχασαν άδικα τη ζωή τους. Τι έγινε αυτό το πόρισμα; Ο υπουργός κ. Καραμανλής το κλείδωσε στο συρτάρι του. Και αυτός ο κύριος είναι σήμερα και αυτός στα ψηφοδέλτια της Νέας Δημοκρατίας. Αλλά γιατί έχει σταματήσει; Γιατί έχει σταματήσει να μιλά γι αυτό το πόρισμα ο ΣΥΡΙΖΑ; Διότι αποκαλύπτει και τις δικές του ευθύνες, που έδωσε εφτά παρατάσεις στο έργο προς όφελος της αναδόχου εταιρείας για να μην υλοποιηθεί ποτέ. 


Εμείς λοιπόν είμαστε η δημοκρατική παράταξη, γιατί σεβόμαστε τη δικαιοσύνη, σεβόμαστε τον άνθρωπο, σεβόμαστε τον πολίτη και έχουμε όραμα η Ελλάδα να γίνει μία κανονική ευρωπαϊκή χώρα κι όχι το κράτος μας, κι όχι το κράτος μας να είναι εργαλείο εξουσίας στον εκάστοτε ένοικο του Μαξίμου. 


Η νέα εποχή μάς βρίσκει όλους μαζί ενωμένους πιο πολύ από ποτέ. Και όσο κι αν μας χτυπάνε και όσο και αν μας χτυπάνε, εμείς θα δυναμώνουμε γιατί έχουμε πάρει, έχουμε πάρει τα μαθήματά μας κι έχουμε μόνο ένα στόχο, την ανατροπή των συσχετισμών, τη σύγκρουση με τα κατεστημένα που θα κάνουν ξανά το ΠΑΣΟΚ, την πραγματική ρεαλιστική υπεύθυνη αντισυστημική δύναμη της Ελλάδας. Εμείς λοιπόν κρατάμε την παρακαταθήκη της Δημοκρατικής Παράταξης, γιατί κρατήσαμε πάντα ψηλά τη σημαία της ευθύνης, της προόδου και της αξιοπρέπειας του λαού. Κρατήσαμε πάντα ψηλά τη σημαία της κοινωνικής δικαιοσύνης και της εθνικής αξιοπρέπειας. Γι αυτό έχουμε χρέος να δώσουμε ελπίδα σε κάθε Ελληνίδα και κάθε Έλληνα να ξανάρθουν στο πραγματικό γνήσιο σπίτι της προόδου και όχι, και όχι στους δήθεν προοδευτικούς, στους χορηγούς της Νέας Δημοκρατίας. Έχουμε χρέος να συγκρουστούμε με τον λαϊκισμό της εξαπάτησης των πολλών. Και έχουμε επίσης και χρέος να συγκρουστούμε με τον ελιτισμό της εξυπηρέτησης των λίγων. Δεν έχει ανάγκη ο λαός αυτό το δίπολο εξουσίας που τον διχάζει, που τον κρατά στο παρελθόν, που δίνει δύναμη μόνο στους ισχυρούς. Εμείς πρέπει να υπερασπιστούμε τον ευάλωτο και τη μεσαία τάξη. Γι αυτό λοιπόν εμείς μπαίνουμε ανάχωμα, εμείς αποτρέπουμε τα χειρότερα σενάρια για την πατρίδα. Διότι είμαστε η δύναμη του ρεαλισμού και της υπευθυνότητας. 


Φίλες και φίλοι, ο κ. Τσίπρας είναι ο πραγματικά χρυσός χορηγός του κυρίου Μητσοτάκη. Είπε προχθές ο κύριος Τσίπρας ότι χορηγός λέει, είναι ο Βαρουφάκης που τρομοκρατεί τους κεντρώους πολίτες με τα σχέδια «Δήμητρα». Και ερωτώ εγώ, αυτός που λέει για Πρέσπες του Αιγαίου; Αυτός που λέει ότι η θάλασσα δεν έχει σύνορα, δεν τρομοκρατεί το κέντρο; 


Όταν πρώην υπουργός Οικονομικών του λέει για τοπικά νομίσματα δεν τρομοκρατεί τον κόσμο; Κι όταν ο κύριος Κατρούγκαλος αποκαλύπτει ότι ξανάρχεται το χτύπημα της μεσαίας τάξης και των ελεύθερων επαγγελματιών; Ποιον βοηθάνε; Τον λαό ή τη Νέα Δημοκρατία με αυτές τις απερίγραπτες παλινωδίες τους; 


Αλλά έχουν θράσος να πιάνουν το όνομα του Ανδρέα Παπανδρέου στο στόμα τους. Ο Ανδρέας Παπανδρέου, κύριε Τσίπρα, ουδέποτε θα καλούσε το '81 να ψηφίσουν ΠΑΣΟΚ τα περιτρίμματα της χούντας. Δεν θα τα θεωρούσε εξαπατημένους. Ο Ανδρέας Παπανδρέου δεν θα μιλούσε ποτέ για Πρέσπες στο Αιγαίο. Ο Ανδρέας Παπανδρέου δεν θα έλεγε ότι στη θάλασσα δεν υπάρχουν σύνορα. 


Φίλες και φίλοι, η αμφίπλευρη επίθεση που δεχόμαστε είναι για ένα και μόνο λόγο, για να ανακόψουν τη δυναμική μας πορεία στις 21 Μαΐου. Επιχειρούν οι εγχώριοι ολιγάρχες να εκβιάσουν τον λαό, επισείοντας τα σενάρια της αστάθειας. Ο κύριος Μητσοτάκης θεωρεί ότι έχουμε ξεχάσει τι έχουν γίνει τα τελευταία χρόνια και ζητά να τον ξαναψηφίσετε. Να ξεχάσετε το παρακράτος των υποκλοπών, να ξεχάσετε τον Πάτση που αγόραζε τα κόκκινα δάνεια εις βάρος του ελληνικού λαού για να κερδοσκοπήσει. Τον βουλευτή της Νέας Δημοκρατίας. Να ξεχάσετε, να ξεχάσετε τα 10 δισεκατομμύρια απευθείας αναθέσεις, να ξεχάσετε ότι είναι πρωταθλητής στους μετακλητούς υπαλλήλους, να ξεχάσετε το επιτελικό χάος που κι εδώ στην Κρήτη, όχι μόνο στη Εύβοια κι εδώ στην Κρήτη το βιώσαμε στο πετσί του στο Αρκαλοχώρι, με τους χιλιάδες σεισμόπληκτους που ακόμη και σήμερα είναι εξαπατημένοι και μένουν σε οικισμούς. Αυτό είναι το επιτελικό χάος, το επιτελικό παρακράτος που έστησε ο κ. Μητσοτάκης για να κρατάει δεμένη την καρέκλα του πρωθυπουργού. 


Ο λαός δεν ξεχνά τι σημαίνει Δεξιά. Έχουμε χρέος όμως να συγκρουστούμε με κάθε είδος συντήρησης, με τη συντήρηση, η οποία κάνει την Ελλάδα να μην μπορεί να ορθοποδήσει στην ευρωπαϊκή κανονικότητα, τη συντήρηση που κάνει εκατοντάδες χιλιάδες Ελληνόπουλα να φεύγουν στο εξωτερικό, τη συντήρηση που συνεχίζει το πελατειακό κράτος και το ρουσφέτι. Έχουμε χρέος να φτιάξουμε το κράτος της διαφάνειας και της αξιοκρατίας. Γι αυτό, κι εδώ από το Ηράκλειο, δεσμεύομαι ότι αν είμαστε κυβέρνηση, όλες οι θέσεις διοικητών νοσοκομείων, όλες οι θέσεις οργανισμών που διορίζονταν κομματικά παιδιά της Νέας Δημοκρατίας, του ΣΥΡΙΖΑ ή και δικά μας στο παρελθόν θα σταματήσουν και με ανοιχτό διεθνή διαγωνισμό θα έρθουν οι καλύτεροι Έλληνες να υπηρετήσουν το δημόσιο συμφέρον, να σεβαστούν τους φόρους σας και όχι να είναι οι υπογραφές στο γραφείο του εκάστοτε πρωθυπουργού. 


Φίλες και φίλοι, πρόσφατα ο κύριος Μητσοτάκης είπε ότι δεν μπορεί να συνομιλήσει με το ΠΑΣΟΚ της δικής μου εποχής. Είπε ότι δεν ήμουν κίνδυνος για τη δημοκρατία. Το γνωρίζετε πάρα πολύ καλά, γιατί εσείς το Δεκέμβρη του '21 μου δώσατε ισχυρή εντολή αυτονομίας. 


Γιατί δεν ήμουν κίνδυνος για τη δημοκρατία, αλλά αυτός ο λαός, αυτή η περήφανη σύναξη, αυτό το ποτάμι, στέλνει μήνυμα ότι ο πραγματικός κίνδυνος για την ισχύ της Νέας Δημοκρατίας. Γιατί θέλαν ένα ΠΑΣΟΚ ταπεινωμένο, μικρό, εργαλείο στα χέρια τους για να έχουν ένα εύκολο συγκυβερνήτη. Δεν υπάρχει ΠΑΣΟΚ δεκανίκι κύριε Μητσοτάκη. Υπάρχει ΠΑΣΟΚ ισχυρό, ισχυρό για να στείλει στο σπίτι σας και εσάς και τον κύριο Τσίπρα. Φίλες και φίλοι, Κυριακή 21 Μαΐου, Κυριακή 21 Μαΐου, χαλάμε τα σχέδια του νόθου δικομματισμού. Τελειώνουμε το ταγκό της τοξικότητας μεταξύ Τσίπρα και Μητσοτάκη. Έχουμε χρέος να γυρίσει η πατρίδα σελίδα, να έρθουν καλύτερες μέρες με ισχυρό κοινωνικό κράτος, με βιώσιμη ανάπτυξη. Εμείς φτιάξαμε την περήφανη Ελλάδα. Εμείς σηκώνοντας ξανά τον ήλιο ψηλά, ξανά οικοδομούμε την ισχυρή Ελλάδα του 21ου αιώνα. 


Φίλες και φίλοι, ο πρωθυπουργός βρίσκεται σε πλήρη αδυναμία κατανόησης των καθημερινών αναγκών των πολιτών, των ανθρώπων που αγωνιούν πώς θα τα βγάλουν πέρα μέχρι το τέλος του μήνα. Των νέων που υποχρεώνονται να συμβιβαστούν με τα 400 και 500 ευρώ το μήνα, των εργαζόμενων που ζούνε με τους χειρότερους μισθούς σε όλη την Ευρώπη πλην της Βουλγαρίας, των μικρομεσαίων επαγγελματιών που δεν μπορούν να έχουν ρευστότητα, διότι δεν μπορούν να διαβούν το κατώφλι των τραπεζών των νοικοκυριών που πνίγονται στα χρέη, της μεσαίας τάξης που έχει χάσει πολύ μεγάλο κομμάτι της αγοραστικής της δύναμης. 


Σε όλους αυτούς απευθύνομαι σήμερα από το Ηράκλειο και τους καλώ την Κυριακή να μας δώσουν ισχυρή εντολή. Δεν θα τους απογοητεύσουμε. Οικοδομούμε με το πρόγραμμα του συγκεκριμένου μια νέα σχέση εμπιστοσύνης με κάθε Ελληνίδα και κάθε Έλληνα για την Ελλάδα της προκοπής, της αξιοπρέπειας, της αξιοκρατίας, της πραγματικής παραγωγικής οικονομίας, της γνώσης και της βιώσιμης ανάπτυξης. Έχουμε χρέος για το κοινωνικό κράτος, της ισχυρής συνοχής και το κράτος δικαίου είναι το όραμα κάθε ευρωπαϊκού λαού. Δεν έχουμε κανένα περιθώριο. Έμειναν ελάχιστες ώρες μέχρι την Κυριακή και πρέπει να αγωνιστούμε όλοι μαζί, όλοι μαζί για να εγγυηθούμε στον ελληνικό λαό τις γενναίες αλλαγές που χρειάζεται η πατρίδα μας, τις αλλαγές που δίνουν πραγματική προοπτική στη νέα γενιά. Μόνο το ΠΑΣΟΚ μπορεί να είναι η προοδευτική εναλλακτική σε αυτά που βιώνουμε από το σκληρό σύστημα του κυρίου Μητσοτάκη. 


Απέναντί μας λοιπόν, ο κύριος Μητσοτάκης κρύβει αυτά που έρχονται ως παρεπόμενα των δικών του πολιτικών επιλογών και από την άλλη ο κ. Τσίπρας αμετανόητος τάζει όπως το '15 πράγματα που δεν μπορεί να υλοποιήσει εξαπατώντας, επιχειρώντας να εξαπατήσει για άλλη μια φορά τους πολίτες. Φίλες και φίλοι, τι λέει ο κύριος Μητσοτάκης; Δώστε του, λέει, αυτοδυναμία για να αυξήσει τον κατώτατο μισθό στα 950 ευρώ και το μέσο μισθό στα 1.500 ευρώ. Δεν έχει όμως να πει τίποτα για το πού είναι σήμερα η Ελλάδα, πού είναι η Ελλάδα με τη δική του κυβέρνηση. Ο κατώτατος μισθός, σύμφωνα με τα στοιχεία του ΟΟΣΑ που τα περιφρονεί, που δεν τα θεωρεί αξιόπιστα. Δεν έχω ξανακούσει πρωθυπουργό δυτικού κράτους να μη θεωρεί αξιόπιστα τα στοιχεία του ΟΟΣΑ. Δεν μπορούμε να ακούμε, κύριε Μητσοτάκη, μόνο τα παπαγαλάκια της Νέας Δημοκρατίας στα μίντια. Αλήθεια, ας ακούσουμε και κανένα διεθνή οργανισμό. 40% μειώθηκε ο κατώτατος, ο πραγματικός κατώτατος μισθός. Οι έμμεσοι φόροι που πληρώσατε το 2022 ήταν τα δύο τρίτα των συνολικών εσόδων του κράτους. Τα ελληνικά νοικοκυριά είναι τρίτα από το τέλος της Ευρωπαϊκής Ένωσης σε αγοραστική δύναμη. Προσέξτε όμως. Κι ενώ όλα αυτά συμβαίνουν για τη μεσαία τάξη και τους φτωχότερους Έλληνες, 150 εισηγμένες εταιρείες τετραπλασίασαν τα κέρδη τους το 2022 ανεξέλεγκτα, εκμεταλλευόμενοι την ενεργειακή κρίση. Δεν μιλά επίσης ότι το δημόσιο χρέος αυξήθηκε κατά 50 δισεκατομμύρια και το εμπορικό έλλειμμα -και αυτό είναι το σημαντικότερο γιατί γι αυτό το λόγο μπήκαμε στα μνημόνια- είναι το μεγαλύτερο εμπορικό έλλειμμα από το 2010, από τη στιγμή που η Ελλάδα μπήκε στα μνημόνια. 


Γι αυτό, αν εμείς δεν μπούμε εμπόδιο στον λαϊκισμό με τη γραβάτα και στον λαϊκισμό, χωρίς γραβάτα, η χώρα ξαναοδηγείται στα βράχια από τους δύο αυτούς επικίνδυνους, επικίνδυνους που υπονομεύουν το δημόσιο συμφέρον της πατρίδας. Τα στοιχεία των ευρωπαϊκών θα τα αλλάξουμε όλα μαζί. Έχουμε χρέος να τα αλλάξουμε. Έχουμε χρέος να μας ξαναεμπιστευτεί η νέα γενιά των Ελλήνων, τα παιδιά σας, τα εγγόνια σας και όλες οι γενιές να οικοδομήσουμε την Ελλάδα της κοινωνικής δικαιοσύνης. 


Δείτε όμως τα συγκριτικά στοιχεία με άλλες ευρωπαϊκές χώρες. Η Πορτογαλία δεν πέρασε μνημόνια; 1.5% ήταν το εμπορικό έλλειμμα της Πορτογαλίας το '22 και φτάνει σε πλεόνασμα το 2023. Αυτά δεν θα τα ακούσετε από τα κανάλια. Έχουμε χρέος να τα πούμε εμείς σε κάθε Ελληνίδα και σε κάθε Έλληνα. Γιατί; Γιατί αυτή η παράταξη έκρουσε το καμπανάκι του κινδύνου, όταν η κυβέρνηση Καραμανλή μας έλεγε πράσινα παπαγαλάκια. Χρεοκόπησαν την Ελλάδα και μετά με το ΣΥΡΙΖΑ εξαπάτησαν τον ελληνικό λαό. Εμείς είμαστε πάντα στη σωστή πλευρά της ιστορίας. Αυτοί μαζί ήταν στην πλευρά του λαϊκισμού, της διχόνοιας και της εξαπάτησης. 


Φίλες και φίλοι, το όραμά μας για την Ελλάδα είναι μπολιασμένο από τις βαθιές ιστορικές και κοινωνικές ρίζες του ΠΑΣΟΚ. Το όραμα της δικαιοσύνης, της μείωσης των ανισοτήτων, του ισχυρού κοινωνικού κράτους, της παιδείας, της υγείας που λειτουργούν ως μοχλός ανοδικής κινητικότητας, όπως στη δεκαετία του '80, που το παιδί του αγρότη, του κτηνοτρόφου έγινε γιατρός, μηχανικός και έστησε τη ζωή του και την οικογένειά του με αξιοπρέπεια. Αυτό πρέπει να ξανά προσφέρουμε σε όλα τα Ελληνόπουλα. 


Εμείς λοιπόν έχουμε χρέος να δημιουργήσουμε μια υγιή οικονομία που θα ανοίξει θέσεις εργασίας με αξιοπρέπεια. 


Μια χώρα με ισχυρούς θεσμούς, με κράτος δικαίου, με υπεράσπιση των ανθρωπίνων δικαιωμάτων. 


Της Ελλάδας που θα είναι πρωτοπόρα στον κόσμο της πραγματικής πράσινης μετάβασης. 


Την Ελλάδα που θα είναι πυλώνας σταθερότητας και ειρήνης σε όλη τη Νοτιοανατολική Μεσόγειο. 


Έχω λοιπόν χρέος εδώ από το Ηράκλειο να μιλήσω στην καρδιά των νέων ανθρώπων, αυτών που το 1974 μαζί με τον Ανδρέα Παπανδρέου έκαναν αυτό το κίνημα λαογέννητο. Αυτούς που σήμερα δεν εμπιστεύονται την πολιτική. Γι αυτό έχουμε πρώτη προτεραιότητα να ξαναχτίσουμε σχέση εμπιστοσύνης με τα νέα παιδιά, με τους νέους ανθρώπους, με τη νέα γενιά, τη νέα γενιά που φοβάται ότι θα ζήσει χειρότερα από τους γονείς της. Έχουμε χρέος και στη νέα εποχή. Έχουμε χρέος να συγκρουστούμε με όλα τα κατεστημένα που κρατούν την Ελλάδα πίσω. Έχουμε χρέος όλοι μαζί να αποδείξουμε ότι το κίνημά μας είναι αυτόνομο πολιτικά, δεν έχει δεσμεύσεις και μπορεί να υπηρετήσει τον ελληνικό λαό όπως άλλοτε, τον λαό και την πατρίδα. Αυτό ήμασταν. Αυτό θα ξαναγίνουμε. 


Οι νέοι άνθρωποι σήμερα θέλουν να σπουδάσουν. Το ΠΑΣΟΚ είναι εδώ. Είμαστε εδώ ξανά στην πλατεία της Ελευθερίας. Στην πλατεία των Δημοκρατικών Αγώνων, στην πλατεία του περήφανου Κρητικού λαού που γέννησε το ΠΑΣΟΚ. Εδώ στέλνουμε μήνυμα νίκης ξανά σε όλη την Ελλάδα γιατί η Κρήτη θα ξαναγίνει το κάστρο μας. Η Κρήτη θα ξαναγίνει πράσινη. Αυτό πρέπει να πετύχουμε την Κυριακή 21 Μαΐου. 


Φίλες και φίλοι, στους νέους ανθρώπους έχουμε χρέος να δεσμευτούμε ότι θα πέσει το κόστος ζωής. Φεύγουν τα παιδιά σας, τα εγγόνια σας να σπουδάσουν στην Αθήνα, στη Θεσσαλονίκη. Έρχονται εδώ άλλοι νέοι άνθρωποι, αλλά δεν μπορούν να βρουν σπίτια, κατοικίες χαμηλού κόστους. Τα ενοίκια καλπάζουν. Τα τελευταία χρόνια έχουμε μια τεράστια άνοδο του κόστους ζωής. Τι κάνουμε; Ό,τι κάνουν οι Σοσιαλιστές στην Πορτογαλία και την Ισπανία. Κοινωνική κατοικία για 150.000 νέα ζευγάρια και φοιτητές. Όχι, δεν χαρίζουμε σπίτια, κύριε Μητσοτάκη. Εμείς δίνουμε σπίτια με χαμηλό κόστος ενοικίου, είτε από το ταμείο ανάκαμψης που είχε το θράσος να πει ότι ενδιαφέρεται και στο ταμείο ανάκαμψης έχουν βάλει οι Πορτογάλοι 26.000 νεόδμητες κατοικίες, έχουν βάλει οι Ισπανοί 20.000 νεόδμητες κατοικίες και περιφρονεί ο κύριος Μητσοτάκης τη νέα γενιά, βάζοντας 70 σπίτια στην Αθήνα και 30 στη Θεσσαλονίκη, αλλά σας πετάει στάχτη στα μάτια με το youth pass των 150 ευρώ. 


Η νέα γενιά έχει αξιοπρέπεια κύριε Μητσοτάκη και γυρνάει την πλάτη στα pass, στα προεκλογικά pass. Έχει η νέα γενιά αξιοπρέπεια και θέλει εργασία. Είναι περήφανη η νέα γενιά της Ελλάδας, κύριε Μητσοτάκη. 


Eμείς λοιπόν. O λαός βίωσε ξανά στο πετσί του τι σημαίνει Δεξιά και Μητσοτάκης διότι μιμήθηκε ο κ. Μητσοτάκης όλες τις πρακτικές του πατέρα του. Υποκλοπές, χάιδεμα στην ολιγαρχία και νέες ανισότητες. 


Για αυτό μήνυμα, μήνυμα αποδοκιμασίας στη Νέα Δημοκρατία και μήνυμα νίκης στη Δημοκρατική Παράταξη. 


Εμείς λοιπόν φτιάχνουμε αυτή τη δεξαμενή κοινωνικών κατοικιών με νεόδμητα σπίτια και ανοίγοντας κλειστά σπίτια με φορολογικά κριτήρια μηδενικού ΕΝΦΙΑ και κριτήρια κίνητρα ανακατασκευής. Μόνο στη Θεσσαλονίκη υπάρχουν 15.000 κλειστά σπίτια. 


Δεύτερο θέμα. Στους νέους αξίζουν καλές θέσεις εργασίας. 700.000 άνθρωποι στην Ελλάδα ζουν με 400 και 500 ευρώ. Γι αυτό προτάσσουμε τη δημιουργία 50 χιλιάδων θέσεων πλήρους απασχόλησης για νέους ανέργους. Εμείς επιδοτούμε την εργασία και όχι την ανεργία στον ιδιωτικό τομέα με τετραετή επιδότηση των εργοδοτικών εισφορών. Και τέλος, πολύ κρίσιμο για τους νέους και τους εργαζόμενους είναι ότι μειώνουμε τη φορολογία στη μισθωτή εργασία για να καταπολεμήσουμε τη μαύρη εργασία και για να υπάρχουν αξιοπρεπείς μισθοί με σεβασμό στα εργασιακά δικαιώματα των Ελλήνων. 


Φίλες και φίλοι, στην Παιδεία, η νέα γενιά, αγωνίζομαι καθημερινά να αγκαλιάσω τις αγωνίες όλων των Ελλήνων. Αγωνίζομαι να αγκαλιάσω τις αγωνίες της μεσαίας τάξης. Εσείς είστε η δύναμη της νέας εποχής του ΠΑΣΟΚ. Ο απλός λαός, ο απλός λαός. Από εσάς περιμένω μαζί να αγωνιστούμε και να φέρουμε τη νίκη στις 21 Μαΐου. Δεν περιμένω τίποτα από την εγχώρια ολιγαρχία γιατί είμαστε αυτόνομοι και ισχυροί και περήφανοι. Σηκώστε λοιπόν περήφανα τη σημαία του ΠΑΣΟΚ, τη σημαία της Δημοκρατικής Παράταξης. 


Φίλες και φίλοι, η παιδεία έχει ανάγκη ο ελληνικός λαός. Αξιοπρέπεια και στη δημόσια παιδεία. Το κέντρο βάρους σήμερα δεν είναι το σχολείο, το γυμνάσιο και το Λύκειο, αλλά είναι τα φροντιστήρια. Πρέπει να μπει ένα τέλος σε αυτό, διότι είναι τεράστιο το κόστος για την ελληνική οικογένεια. Τι λέμε; Καθιερώνουμε το Εθνικό Απολυτήριο, όπως και σε υπόλοιπες ευρωπαϊκές χώρες, ώστε κέντρο βάρους της νεολαίας να γίνει το δημόσιο σχολείο και όχι το φροντιστήριο. Και έτσι δεν θα παίζει ο Τσίπρας με τον Μητσοτάκη ζάρια στην πλάτη των νέων για τη βάση του 10 και ότι δεν θα κρίνεται το μέλλον των παιδιών σας σε μία εξέταση. Δεν θα υπάρχει η αγωνία της οικογένειας, δεν θα υπάρχει ταλαιπωρία του παιδιού, αλλά μέσα σε 2 τελευταία χρόνια του εθνικού απολυτηρίου με πολλαπλές εξετάσεις, το παιδί θα επιλέγει με αξιοπρέπεια και φτηνό κόστος πώς θα δημιουργήσει τα όνειρά του για μια καλύτερη ζωή.


Φίλες και φίλοι, η Ελληνίδα μάνα, η ελληνική οικογένεια, η μητέρα. Εμείς έχουμε χρέος να απενεργοποιήσουμε την τεράστια εθνική βόμβα του δημογραφικού. Το δημογραφικό είναι πρώτη προτεραιότητα για ένα πατριωτικό κίνημα, όπως είναι το ΠΑΣΟΚ. Γι αυτό στηρίζουμε την οικογένεια και ιδιαίτερα τις νέες μητέρες στους πολλαπλούς τους ρόλους. Κανένα παιδί, δεσμεύομαι εδώ από το Ηράκλειο, κανένα Ελληνόπουλο δεν θα μένει εκτός βρεφονηπιακών σταθμών και κέντρων δημιουργικής απασχόλησης. Να στηρίξουμε την ελληνική οικογένεια. Επίσης αύξηση του επιδόματος μητρότητας για τις γυναίκες ελεύθερες επαγγελματίες για να μπορούν να μείνουν σπίτι με το παιδί τους και όχι να τρέχουν να ανοίξουν το γραφείο τους πριν καν γεννήσουν. Και βέβαια, μείωση των φόρων στις οικογένειες με παιδιά. 


Θέλω να ακούσετε, τα στοιχεία είναι σοκαριστικά. Για να καταλάβετε πόσο περιφρονούν τα μεγάλα εθνικά θέματα της πατρίδας, όπως το δημογραφικό. Μία οικογένεια χωρίς παιδιά στην Ελλάδα και μία οικογένεια με δύο παιδιά έχουν τρεις μονάδες φορολογικού συντελεστή διαφορά. 


Στην Πορτογαλία έχουν 10 μονάδες διαφορά, στην Ιρλανδία 14 μονάδες διαφορά, στο Βέλγιο 15 μονάδες διαφορά. Γιατί είδαν από νωρίς το πρόβλημα και προσπαθούν να δώσουν κίνητρα για να κάνουν παιδιά οι οικογένειες. 


Δεσμεύομαι ότι θα πάμε στο 10%, όπως είναι στην Πορτογαλία. Και βέβαια, θα πει ο κύριος Σκέρτσος «έχετε μετρήσει το κόστος του μέτρου»; Απαντάω λοιπόν εδώ από το Ηράκλειο. Ναι, κύριε Σκέρτσο, δεν είναι μόνο το δημοσιονομικό αποτύπωμα. Είναι και το κοινωνικό και εθνικό αποτύπωμα. Και έχουμε χρέος να υπερασπιστούμε την ελληνική οικογένεια. 


Από πού λοιπόν τα παίρνουμε τα χρήματα; Όταν προηγουμένως είπα ότι 150 εισηγμένες έχουν τετραπλασιάσει τα κέρδη τους το '22, λέω κάτι απλό. Μέχρι 50 χιλιάδες 5% πρέπει να παίρνουμε φόρο στα μερίσματα. Σήμερα είναι για όλους, όσο και να βγάλουνε 5%. Εμείς λέμε μέχρι 50.000 5%. Πάνω από 50.000, θα ανεβαίνει από το 5 κλιμακωτά μέχρι να φτάσει στο μεγαλύτερο εισόδημα 15%. Έτσι φορολογούμε δίκαια και κλιμακωτά τον πλούτο και όχι όπως έκανε οριζόντια ο κύριος Τσίπρας. Δεύτερον, πέρσι από τη ΔΕΘ ο κ. Μητσοτάκης εξήγγειλε ένα μέτρο. Να σου πω την αλήθεια, ακούγοντάς τον δεν πίστευα ότι η Ελλάδα της χρεοκοπίας και των μνημονίων θα έχει έναν πρωθυπουργό που θα έλεγε από τη ΔΕΘ ότι κάνει αφορολόγητη τη γονική παροχή μέχρι 4,8 εκατομμύρια ευρώ. Σε ποιους απευθύνεστε κύριε Μητσοτάκη; Ποια μεσαία οικογένεια; Ποιο νοικοκυριό; Ποιος αδύναμος Έλληνας μπορεί να δώσει αφορολόγητο στο παιδί του και στο εγγόνι του 4,8 εκατομμύρια ακίνητα, κινητά και μετοχές; 


Εμείς λέμε, όχι, μέχρι εδώ η κοροϊδία της μεσαίας τάξης. Θα φορολογούνται κανονικά και θα μπει πλαφόν στις 400.000 ευρώ, ώστε το μέτρο να αφορά πραγματικά τη μεσαία τάξη και τον αδύναμο Έλληνα. Θα πληρώσουν οι ισχυροί, θα πληρώσουν οι ισχυροί για να έχουμε ισχυρό κοινωνικό κράτος, για να αντιμετωπίσουμε τις κοινωνικές ανισότητες. 


Φίλες και φίλοι. Ιδιωτικό χρέος. Εδώ δίπλα κάναμε μια εκδήλωση πριν από μερικούς μήνες και άκουσα την αγωνία της Ένωσης Ηρακλείου, όπως ακούω σε όλη την Ελλάδα, την αγωνία 80 χιλιάδων οικογενειών με ελβετικό φράγκο και εκατοντάδων χιλιάδων Ελλήνων που ο κύριος Τσίπρας εξαπάτησε λέγοντας από το '12 μέχρι το '15 μην πληρώνετε, μην πληρώνετε, έρχεται σεισάχθεια και κανένα σπίτι στα χέρια τραπεζίτη. Και έφερε ηλεκτρονικούς πλειστηριασμούς και πούλησε δισεκατομμύρια κόκκινα δάνεια για να εκβιάζουν σήμερα την Ένωση Ηρακλείου, τους αγρότες μας, τους κτηνοτρόφους μας, τα κοράκια των funds. Αυτή ήταν η Αριστερά του κυρίου Τσίπρα. 


Εγώ λοιπόν λέω απλά πράγματα. Ό,τι κάναμε το 2010 που προστατεύσαμε την πρώτη κατοικία, θα κάνουμε και τώρα. Προστασία της πρώτης κατοικίας καθολικά για τη μεσαία τάξη και τους αδύναμους Έλληνες. 


Προστατεύουμε καθολικά την αγροτική γη από τον κίνδυνο των κατασχέσεων. Ούτε στρέμμα ελληνικής αγροτικής γης στα κοράκια των funds. Και βέβαια, επειδή όσοι γνωρίζετε το πρόβλημα, καλούνε τους δανειολήπτες οι δικηγόροι τους και αντί να πάνε με σχέδιο ρυθμίσεων, πάνε με σχέδιο εξόντωσης γιατί κύριε Τσίπρα, κύριε Μητσοτάκη, αυτοί δεν είναι τράπεζες να θέλουν πελάτες. Αυτοί είναι κοράκια που θέλουν να εξοντώσουν την κοινωνία για να πάνε σε άλλη κοινωνία. Εμείς λοιπόν θα ψηφίσουμε νόμο που θα καθορίζει το πλαίσιο των διαπραγματεύσεων του δανειολήπτη με τα funds για να υπάρχει προτεραιότητα στη ρύθμιση και όχι στον αφελληνισμό και της εξόντωση της ελληνικής οικονομίας. Έχουμε πατριωτικό καθήκον να μην επιτρέψουμε τον αφελληνισμό της ελληνικής οικονομίας. Τέλος, οι μικρομεσαίες επιχειρήσεις που ασφυκτιούν από ρευστότητα. Η Πορτογαλία, το ταμείο ανάκαμψης, τα δάνεια, έκανε ειδικό χρηματοδοτικό φορέα για όσους δεν μπορούν να δανειστούν από τις τράπεζες. Ο κύριος Μητσοτάκης τα έδωσε όλα σε τράπεζες. Δεσμεύομαι κομμάτι του ταμείου ανάκαμψης, τα δάνεια, να γίνει χρηματοδοτικός ενιαίος φορέας με κριτήρια πέρα από τα κριτήρια των τραπεζών, με κριτήρια περιβαλλοντολογικά, νέων θέσεων εργασίας, συνεργειών ψηφιακής ανάπτυξης για να στηρίξουμε πραγματικά τη ρευστότητα των μικρομεσαίων επιχειρήσεων. Και οι 120 δόσεις της κοροϊδίας του κυρίου Μητσοτάκη. Λέγαμε πολλούς μήνες, φέρτε τις 120 δόσεις, ασφυκτιά η αγορά και μας λένε τι το λέτε; Φέραμε τις 120 δόσεις. Καλώ λοιπόν σήμερα όλους εσάς, αύριο το πρωί να ρωτήσετε τους συναδέλφους σας, τους μικρομεσαίους πόσοι μπόρεσαν να ενταχθούν στις 120 δόσεις του κυρίου Μητσοτάκη για να δείτε πόσο περιφρονεί την κοινή λογική του ελληνικού λαού. Εγώ δεσμεύομαι για 120 δόσεις και για εφορία και για ΕΦΚΑ για όλους, για να στηρίξουμε τις μικρομεσαίες επιχειρήσεις. 


Φίλες και φίλοι, αγρότες, κτηνοτρόφοι, μεταποιητές, ανεβαίνει το κόστος της παραγωγής. Πλέον, είναι πολύ δύσκολο να παράγξις στην Ελλάδα. Τι πρέπει να κάνουμε; Πρέπει να ρίξουμε το κόστος ενέργειας. Πώς γίνεται αυτό; Πώς το κάνουν οι άλλοι; Το ταμείο Ανάκαμψης έγινε δίκτυο, έγινε επενδύσεις σε ΑΠΕ, αλλά όχι για πέντε ολιγάρχες που θα νέμονται το καλώδιο της Κρήτης με την ηπειρωτική Ελλάδα ή που θα νέμονται τα δίκτυα της ηπειρωτικής Ελλάδας, αλλά έγινε ένα σχέδιο όπου μπορούν χιλιάδες παραγωγοί να κάνουν ενεργειακές κοινότητες και να έχουν χαμηλό κόστος παραγωγής τα επόμενα 15 χρόνια. Δεσμεύομαι ότι εμείς θα φέρουμε την ενεργειακή δημοκρατία, την ενεργειακή δικαιοσύνη με προτεραιότητα στις ενεργειακές κοινότητες. Προτεραιότητα σε όρους σύνδεσης θα έχουν οι παραγωγοί της χώρας και οι Δημοτικές Ενεργειακές Κοινότητες. Αυτά που λέω, ξέρετε, δεν είναι θέματα που τα φαντάστηκα ή που τα εφηύρα με το επιτελείο μας στο ΠΑΣΟΚ. Είναι αυτά που συμβαίνουν σε κάθε ευρωπαϊκή χώρα που δουλεύουν για το λαό και όχι για τους ολιγάρχες. Αυτό είναι το χρέος του ΠΑΣΟΚ, να δουλέψει ξανά και να υπηρετήσει με γνήσιο τρόπο τον ελληνικό λαό. Φίλες και φίλοι. Για τους αγρότες λέγαμε κάποτε το αίμα νερό δεν γίνεται. Ξέρει καλά ο αγρότης και η αγρότισσα σε όλη την Ελλάδα ποιος το '80 του έδωσε εξωστρέφεια και αξιοπρέπεια. Ήταν το ΠΑΣΟΚ του Ανδρέα Παπανδρέου. 


Γι αυτό λοιπόν, πέρα από το ενεργειακό κόστος, εμείς πρέπει να αντιμετωπίσουμε με λυτρωτικό τρόπο τις επισφάλειες του αγροτικού κόσμου. Γι αυτό λοιπόν λέμε ειδικά για τα αγροτικά εφόδια, τις ζωοτροφές, τα καύσιμα, μηδενικό ειδικό φόρο κατανάλωσης, το αγροτικό πετρέλαιο, πετρέλαιο για όλη την περίοδο της κρίσης. Και βέβαια, προσπαθώντας να βάλουμε σε προτεραιότητα την αντιμετώπιση των προβλημάτων του ΕΛΓΑ, λέμε επικαιροποίηση του Κανονισμού Ασφάλισης ΕΛΓΑ με επέκταση της κάλυψης καταστροφών στο ζωικό και φυτικό κεφάλαιο που οφείλονται στην κλιματική αλλαγή. Φέτος θα έχουμε ένα απ τα χειρότερα καλοκαίρια. Η κλιματική αλλαγή είναι ante portas και πρέπει ο ΕΛΓΑ να προσαρμοστεί προς όφελος όλων των αγροτών της χώρας, χωρίς τις περιπέτειες και τις καθυστερήσεις που υπονομεύουν τη ρευστότητα των αγροτών. Φίλες και φίλοι, τέλος, καθιέρωση του ακατάσχετου και αφορολόγητου των επιδοτήσεων, των αποζημιώσεων και των ενισχύσεων των αγροτών. 


Δεν μπορώ λίγο πριν τις εθνικές εκλογές να μην πω για το Εθνικό Σύστημα Υγείας που γέννησε το ΠΑΣΟΚ, του Γιώργου Γεννηματά και του Παρασκευά Αυγερινού. Εμείς φτιάξαμε το Εθνικό Σύστημα Υγείας, εμείς έχουμε χρέος να αναγεννήσουμε το Εθνικό Σύστημα Υγείας. Πώς όμως; Οι ιδιωτικές δαπάνες υγείας είναι. Το ΠΑΣΟΚ είναι εδώ για να φτιάξει το ΕΣΥ, για να φτιάξει τη δημόσια παιδεία, για να ξαναφτιάξει το κοινωνικό κράτος που θα ναι εγγυητής μείωσης των σύγχρονων ανισοτήτων στη χώρα. Φίλες και φίλοι, το ΕΣΥ καταρρέει. Τρίτοι σε ιδιωτικές δαπάνες στην Ευρώπη είναι οι Έλληνες. Μας ξεπερνούν μόνο οι Λιθουανοί και οι Βούλγαροι. Τι λέμε; 2 με 4% του ταμείου αυτού δίνει ο κ. Μητσοτάκης για την υγεία. Δεσμεύομαι, γιατί έγινε για την πανδημία το ταμείο αυτό, 8 με 10% από το ταμείο ανάκαμψης για να έχουμε μόνιμους γιατρούς και όχι να ψάχνει η κυρία Γκάγκα εφημερίες και να λέει ο κύριος Μητσοτάκης ότι όλα πάνε καλά. Μόνιμο ιατρικό προσωπικό για να σταματήσουν οι λίστες της ντροπής με τις καθυστερήσεις στα χειρουργεία. Και βέβαια, ισχυρή πρωτοβάθμια φροντίδα. Ισχυρή πρωτοβάθμια φροντίδα. Και δεσμεύομαι κι εδώ από το Ηράκλειο ότι η κοροϊδία των υγειονομικών με τα βαρέα και ανθυγιεινά τελειώνει. Το ΠΑΣΟΚ δεσμεύεται την ένταξή τους στα βαρέα και ανθυγιεινά και όχι μόνο τα παλαμάκια της πανδημίας. Φίλες και φίλοι, πολύς λόγος έγινε τις τελευταίες ώρες για τον κ. Κατρούγκαλο. Άλλαξε πολύ τα πράγματα ο κ. Βρούτσης από τον κ. Κατρούγκαλο; Λίγο τα βελτίωσε. Εμείς με 1,1 δισεκατομμύριο που θα είναι πολύ λιγότερο, διότι καταργώντας την προσωπική διαφορά από την 01/01/2024, μετά από 4 χρόνια θα έχουμε μηδενικό κόστος. Με 1,1 δισεκατομμύρια διορθώνουμε όλες τις αδικίες στο συνταξιοδοτικό που δημιούργησαν οι νόμοι Κατρούγκαλου και Βρούτση. Το ΕΚΑΣ που κατήργησε ο κ. Τσίπρας το κάνουμε νέο ΕΚΑΣ για 350.000 συνταξιούχους, τους πιο φτωχούς συνταξιούχους της χώρας. Καταργούμε την προσωπική διαφορά και καταργούμε και τις άδικες διατάξεις για τις συντάξεις αναπηρίας και χηρείας. Και αν σας ρωτήσουν πόσο είναι αυτό; 1,1 δισεκατομμύριο και όχι τα 6 του κυρίου Μητσοτάκη και τα 10 του κυρίου Τσίπρα. Εμείς δεν κοροϊδεύουμε, λέμε λίγα, αλλά που θα γίνουν πράξη. 


Γιατί το ξαναλέω, οικοδομούμε νέα σχέση αξιοπιστίας με τον ελληνικό λαό. Φίλες και φίλοι, πραγματικά θέλω να σας ευχαριστήσω γιατί σήμερα εδώ από το Ηράκλειο δείξαμε ότι αυτή η παράταξη με τη βαθιά ιστορική κοινωνική ρίζα επέστρεψε στην καρδιά του Κρητικού λαού που την αγάπησε, που τη λάτρεψε και θα αγωνιστούμε μέχρι την Κυριακή να είμαστε πρώτο κόμμα στο Ηράκλειο, να είμαστε ξανά ο πράσινος νομός, το κάστρο του ΠΑΣΟΚ, το κάστρο της Δημοκρατικής Παράταξης. Σχηματίζουμε με όλες τις Ελληνίδες και με όλους τους Έλληνες πλατιά κοινωνική συμμαχία, ένα νέο ρεύμα προόδου και ευθύνης. Βάζουμε φραγμό 21 Μαΐου στην αλαζονεία του κυρίου Μητσοτάκη. Βάζουμε τέλος στο λαϊκισμό του κυρίου Τσίπρα. Τους πληρώσαμε ακριβά και τους δύο. Δεν υπάρχει. Το ΠΑΣΟΚ ξαναήρθε σε αυτή την πλατεία ενωμένο, δυνατό. Ξαναγινόμαστε το λαογέννητο κίνημα όλων των γενεών των Ελλήνων. 


Φίλες και φίλοι όμως, θέλω να σας πω κάτι για τη λέξη αλλαγή. Πρέπει να καταλάβει ο κ. Τσίπρας ότι όσες λογοκλοπές και να κάνει, όσες φορές και να χρησιμοποιήσει τη λέξη αλλαγή, η αλλαγή δεν είναι ένα σύνθημα. Η αλλαγή είναι η εικόνα, η εμπειρία, η μνήμη του ελληνικού λαού για το έργο της Δημοκρατικής Παράταξης, κύριε Τσίπρα, γιατί πρώτη φορά Αριστερά ήταν το ΠΑΣΟΚ του '81. Πρώτη φορά ήσουν με την ακροδεξιά του Καμμένου και αυτό δεν το ξεχνά ο ελληνικός λαός. Αυτό λοιπόν το έργο της αλλαγής είναι οι εικόνες και εμπειρίες. Γι αυτό λοιπόν ζητώ από το Ηράκλειο κάθε Ελληνίδα και κάθε Έλληνας που ψήφιζε ΠΑΣΟΚ στο παρελθόν, να θυμηθεί ποιος έφτιαξε τα νοσοκομεία στην Ελλάδα, ποιος θέσπισε την αξιοκρατία με το ΑΣΕΠ, με το γίγαντα Αναστάσιο Πεπονή; Ποιος έκανε τα μεγάλα έργα υποδομής, ποιος έφτιαξε τα ΚΕΠ, ποιος έφτιαξε τη Διαύγεια της αξιοκρατίας και της διαφάνειας; Ποιος έκανε το νόμο για την αυτοδιοίκηση με τον Καποδίστρια; Ποια είναι η πατριωτική δύναμη; Ποια είναι η πατριωτική δύναμη που έκανε την Ελλάδα ισχυρή στην Ευρώπη και ενέταξε την Κύπρο στην Ευρωπαϊκή Ένωση με άλυτο το Κυπριακό; Ποια είναι η πατριωτική παράταξη που έβαλε τα πόδια της Τουρκίας σ ένα παπούτσι όταν τώρα ο κ. Τσίπρας θέλει τις Πρέσπες του Αιγαίου και ο κύριος Μητσοτάκης κάνει τον Πόντιο Πιλάτο στις προκλήσεις του Ερντογάν και του Κιλιτσντάρογλου. Αυτό το κόμμα, το πατριωτικό κόμμα, σε κάθε στροφή της ιστορίας είχε σχέδιο για τα εθνικά θέματα. Ακόμη και σήμερα θυμηθείτε. Ποιο είναι το κόμμα που 19 Μαΐου του 1994, εβδομήντα πέντε χρόνια μετά τη γενοκτονία των Ποντίων που κανένας δεν έκανε τίποτα, ήρθε ο Ανδρέας Παπανδρέου και καθιέρωσε στη μνήμη και τη συνείδηση του λαού τη γενοκτονία. Γιατί λαός που δε θυμάται ξαναπερνά τις ίδιες περιπέτειες. Η μνήμη, η γνώση, η εμπειρία, είναι φρουρός για τον κάθε λαό. Φίλες και φίλοι. Κάποιοι προσπαθούν να δείξουν ότι αυτό το νέο ξεκίνημα έχει ταβάνι. 21 Μαΐου θα αποδείξουμε ότι αυτή η νέα αρχή, αυτή η γνήσια προοδευτική αλλαγή, δεν έχει ταβάνι. Δεν έχει ταβάνι ο αγώνας του ελληνικού λαού για καλύτερες μέρες. Γι αυτό λοιπόν, σας καλώ να λυτρωθούμε από την εναλλαγή των δύο ξεθωριασμένων διεφθαρμένων συστημάτων εξουσίας και να ξανακάνουμε τους πολίτες να εμπιστευτούν τη Δημοκρατική Παράταξη. Προσπαθούν τις τελευταίες ώρες να φορτώσουν τις ευθύνες της ακυβερνησίας πάνω στο ΠΑΣΟΚ. Ολιγάρχες κάθε μέρα μας ρωτάνε με ποιον θα πάτε; Θα έχουμε ακυβερνησία; Ξέρετε; Πάντα μετά από εκλογές υπάρχει κυβέρνηση. Το θέμα είναι τι θα υπηρετεί αυτή η κυβέρνηση; αυτούς που σας τρομοκρατούν ή εσάς τα παιδιά σας και τα εγγόνια σας. Γι'αυτό τρομοκρατήστε με την ψήφο σας τους τρομοκράτες που νιώθουν ασφάλεια με το σύστημα Μητσοτάκη και τον χορηγό του συστήματος Μητσοτάκη, τον κύριο Τσίπρα. Ο μόνος κίνδυνος δεν είναι η ακυβερνησία. Είναι η ακινησία και η παρακμή. Δεν ήθελαν ποτέ να συνεργαστούν μαζί μας, να αφαιμάξουν, να λεηλατήσουν το ΠΑΣΟΚ ήθελαν Νέα Δημοκρατία και ΣΥΡΙΖΑ. Θέλουν να μας εξαφανίσουν από τον πολιτικό χάρτη. Είναι πρώτη φορά; Τα ίδια έκαναν το '89. Θα τους απαντήσουμε εδώ από το Ηράκλειο, όπως το '89. Η λεηλασία του ΠΑΣΟΚ έλαβε τέλος. Η αναγέννηση του ΠΑΣΟΚ είναι μπροστά στις 21 Μαΐου. Γι αυτό σηκώστε περήφανα τη σημαία του ΠΑΣΟΚ, την πράσινη σημαία του Ήλιου. 


Δεσμεύομαι, εδώ από το Δημοκρατικό Ηράκλειο, δεσμεύομαι εδώ από το Δημοκρατικό Ηράκλειο, ότι δεν θα απογοητεύσουμε καμία Ελληνίδα και κανένα Έλληνα. Η νέα εποχή με ισχυρό το ΠΑΣΟΚ θα είναι ξανά εποχή κοινωνικής δικαιοσύνης και εθνικής αξιοπρέπειας. Γιατί το ΠΑΣΟΚ γεννήθηκε για να υπηρετεί το λαό και την πατρίδα. Αυτό είμαστε, το λαογέννητο πατριωτικό κίνημα. Φίλες και φίλοι, θυμηθείτε ιστορικά πάντα ήμασταν στην απέναντι όχθη, από τα εύκολα, από τον πελατειασμό. Κάναμε και λάθη. Να είμαστε ειλικρινείς με τον εαυτό μας. Πληγώσαμε κάποιες φορές τον λαό. Έχουμε χρέος όμως αυτή την εμπειρία να την κάνουμε γενναία αλλαγή. Το ΠΑΣΟΚ έπαθε και έμαθε. 


Αυτοί παραμένουν αμετανόητοι και αυτό πρέπει να το πληρώσουν στην κάλπη της Κυριακής. Είναι δύο αμετανόητα συστήματα εξουσίας που μπροστά στο στόχο τους να κατακτήσουν την καρέκλα, βάζουν στο πίσω δωμάτιο το δημόσιο συμφέρον και τις πραγματικές σας αγωνίες. Αυτά λοιπόν τα δύο συστήματα έχουμε χρέος να νικηθούν από τη λαϊκή ετυμηγορία στις 21 Μαΐου. Φίλες και φίλοι. Εγώ μιλάω για συνεννόηση, δεν μιλάω για παζάρια εξουσίας. Δεν υπάρχουν παζάρια εξουσίας κύριε Τσίπρα, κύριε Μητσοτάκη. Την κυβέρνηση θα την καθορίσει ο λαός 21 Μαΐου και όχι οι ολιγάρχες σε σκοτεινά δωμάτια, όπως μάθατε στο παρελθόν. 


Φίλες και φίλοι. 21 Μαΐου. Ισχυρό ΠΑΣΟΚ σημαίνει σταθερότητα, δημοκρατία, ανάπτυξη, βιώσιμη ανάπτυξη στην οικονομία, ελπίδα και προοπτική. Γι αυτό λοιπόν, με πυξίδα τη στρατηγική μας αυτονομία, με πυξίδα το δημόσιο συμφέρον, μπορούμε, εάν αγωνιστούμε λίγες ώρες ακόμη, να γίνουμε η μεγάλη έκπληξη της κάλπης της 21 Μαΐου. Η έκπληξη της Αναγέννησης, η έκπληξη της ισχυρής δημοκρατικής παράταξης. Γι αυτό λοιπόν σας ζητώ και εδώ από την ιδιαίτερη μου πατρίδα, από την πατρίδα του Ελευθέριου Βενιζέλου, από την Κρήτη που αγάπησε και γέννησε τη Δημοκρατική Παράταξη, όλοι μαζί να αγωνιστούμε. Να αγωνιστούμε. Και την Κυριακή με το λόγο της αλήθειας, το λόγο της αξιοπρέπειας, το λόγο της ελπίδας, το λόγο της προοπτικής να γυρίσει η πατρίδα σελίδα. Έχουμε χρέος να νικήσουμε και θα νικήσουμε. Για αυτό, καλό μας αγώνα. Καλό μας αγώνα. Έχουμε χρέος την Ελλάδα να την κάνουμε την ισχυρή και περήφανη πατρίδα. Έχουμε χρέος να κάνουμε τον ελληνικό αξιοπρεπή, να δώσουμε ελπίδα στους πιο αδύναμους. Είμαστε η παράταξη των μη προνομιούχων. Είμαστε η παράταξη της μεσαίας τάξης. Είμαστε η παράταξη που έχτισε την ισχυρή Ελλάδα. Αυτό θα ξανακάνουμε 21 Μαΐου με την αναγέννηση του ΠΑΣΟΚ, με την αναγέννηση του πατριωτικού κινήματος. Εδώ από το Ηράκλειο μήνυμα νίκης από άκρη σε άκρη της χώρας. Να είστε καλά. Σηκώστε ψηλά τη σημαία του πράσινου ήλιου. 21 Μαΐου ανατέλει ξανά ο ήλιος του ΠΑΣΟΚ, ο ήλιος της ελπίδας, ο ήλιος της προοπτικής. Σας ευχαριστώ από τα βάθη της καρδιάς μου. Και δεσμεύομαι εδώ από την πατρίδα μας ότι θα δώσουμε κάθε δύναμη που έχουμε μέσα μας. Θα δώσουμε ό,τι μπορούμε για να κάνουμε ξανά δυνατή την παράταξη και περήφανη την πατρίδα. Να είστε καλά! Καλή μας δύναμη!  Στις 21 Μαίου η ιστορία εκδικείται όσους πρόωρα θεώρησαν ότι τελείωσε το ΠΑΣΟΚ και η δημοκρατική παράταξη. Η αναγέννησή μας, εδώ από την Κρήτη, δείχνει ότι η ιστορία και η κοινωνική μας ρίζα ξαναενώνει όλους τους Ελληνες κάτω από τον πράσινο ήλιο της αλλαγής και της ελπίδας. Πατρίδα, σε ευχαριστώ και θα αγωνιστώ για το ΠΑΣΟΚ και την παράταξη με όλες μου τις δυνάμεις. Θα ξανακανουμε το ΠΑΣΟΚ τη μεγάλη προοδευτική δύναμη, το γνήσιο σπίτι του κάθε δημοκράτη και της κάθε δημοκράτισσας. Σας ευχαριστώ πάρα πολύ. Καλή δύναμη. Το δημοκρατικό Ηράκλειο έστειλε σήμερα τη φλόγα της φωτιάς της αναγέννησης από άκρη σε άκρη της πατρίδας. Να στε καλά. Σας ευχαριστώ από τα βάθη της καρδιάς μου. Σε κάθε καφενείο της Κρήτης θα ξαναϋπάρχει η σημαία του ΠΑΣΟΚ, η πράσινη σημαία. Στην Κρήτη μας ξαναριζώνει περήφανα το ΠΑΣΟΚ, η δημοκρατική παράταξη. Αυτή η σημαία, αυτή η σημαία, συγκλονίζει εκατομμύρια Έλληνες. Αυτό το τραγούδι μιλά στην ψυχή εκατομμυρίων Ελλήνων. Γιατί; Γιατί η αλλαγή είναι η παράδοσή μας. Γιατί η αλλαγή είναι το DNA μας. Γιατί η παράταξή μας είναι το σπίτι μας. Γιατί ο αγώνας είναι η ζωή μας. Γιατί η ζωή μας είναι να υπερασπιστούμε την πατρίδα και τον ελληνικό λαό. Δυνατά. Θα είμαστε 21 νικητές. Σας ευχαριστώ πολύ. Λοιπόν, λίγες ώρες έμειναν. Καλό είναι να αγωνιστούμε σε κάθε χωριό, σε κάθε μέρος, σε κάθε, σε κάθε εργασιακό χώρο. Αύριο, Σάββατο, είναι λίγες ώρες, λίγες ώρες, ώρα αγώνα, αγώνα, αγώνα και είμαι σίγουρος, αν όλοι εμείς εδώ σήμερα αγωνιστούμε όπως πρέπει, την Κυριακή το βράδυ ο χάρτης θα έχει πράσινο νομό, το νομό της καρδιάς, το κάστρο του ΠΑΣΟΚ, το κάστρο που αγάπησε και δόξασε τον Ανδρέα Παπανδρέου. Να 'στε καλά. Λίγες ώρες αγώνα όλοι μαζί. Να πούμε την αλήθεια, τον λόγο της προόδου, της συνέπειας και της αξιοπρέπειας. Μακριά από τον λαϊκισμό, τον ελιτισμό και τη διχόνοια. Εμείς θα ενώσουμε ξανά τον λαό στα μεγάλα που έρχονται. Να 'στε καλά. Σας ευχαριστώ πολύ. Να 'στε καλά.


