Αυτό που πρέπει να σχολιάσουμε είναι μετά τις τελευταίες εξελίξεις με την υπόθεση Πνευματικού. Η υπόθεση πνευματικού αποδεικνύει ότι η Νέα Δημοκρατία ούτε πνεύμα διαθέτει, αλλά κυρίως ούτε ευθιξία. Και το λέω αυτό γιατί από την πρώτη στιγμή θα έπρεπε να ξηλωθεί ο Πνευματικός. Διότι η δήλωση του καθορίζει το απάνθρωπο του πράγματος. Από χθες λοιπόν, έπρεπε ο υπουργός να αναλάβει πρωτοβουλίες. Καθυστέρησε αρκετά και καθυστέρησε. Γιατί μάλλον η κοινωνική κατακραυγή και η λαϊκή οργή τον οδήγησε στην αποπομπή του Πνευματικού. Αλλά για να μιλήσουμε πραγματικά για όλα αυτά που συμβαίνουν στο χώρο της Υγείας, θα χρειαζόμασταν 5-6 ώρες. Θα πω ένα πράγμα μόνο και το οποίο καθορίζει τη δική μας αντίληψη. Δυστυχώς η δημόσια υγεία. Έχει γίνει για τη νέα Δημοκρατία, το ΠΑΣΟΚ και τον ΣΥΡΙΖΑ.
Το άντρο των ρουσφετιών. Είναι γνωστό ότι τα γραφεία των βουλευτών και των υπουργών είναι γραφεία εξυπηρέτησης ασθενών. Ψάχνουν να βρουν απελπισμένοι πολίτες και κάποιο κρεβάτι, κάποια ΜΕΘ με συνέπεια να ζητούν ρουσφέτι για το αυτονόητο. Παίρνουν τηλέφωνα και εκλιπαρούν για να βρουν ένα κρεβάτι στα νοσοκομεία, ενώ είναι αυτονόητο να έχουν την παροχή αυτή γιατί πληρώνουν εισφορές. Από την άλλη, είναι γνωστό σε όλους ότι η Νέα Δημοκρατία προσανατολίζεται σε μια ιδιωτικοποίηση της Υγείας, άσχετα αν λέει ο υπουργός ψέματα για ακόμη μια φορά ότι δεν έχει στόχο κάτι τέτοιο. Και απόδειξη των πραγμάτων και αυτό που λέμε εμείς είναι ότι το γεγονός ότι το 70% περίπου των ιδιωτικών κλινικών στην Αθήνα ανήκουν σε μια εταιρεία που έχουν σχέση με το πρωθυπουργικό περιβάλλον. Φιλική. Ή και επαγγελματική. Και επίσης είναι γνωστό για όσους θέλουν να δουν την αλήθεια ότι τα ασθενοφόρα είναι μια καινούργια μπίζνα. Πλέον εδώ και 3 χρόνια υπάρχουν ιδιωτικές εταιρείες που μεταφέρουν ασθενείς, που σημαίνει ότι αν δεν έχεις λεφτά θα πεθάνεις χωρίς ασθενοφόρο, όπως πεθαίνουν οι άνθρωποι σήμερα στην Ελλάδα. Που σημαίνει ότι και πάλι μια ιδιωτική εταιρεία θέλει να αναλάβει όλη αυτή τη δουλειά. Είναι πάρα πολλά τα λεφτά. 