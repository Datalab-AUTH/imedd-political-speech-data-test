Με προβληματίζει ιδιαίτερα αυτό που ανέγραψε ο Bloomberg, αν δεν κάνω λάθος, το αναμετέδωσε, το αναπαρήγαγε και η Kαθημερινή. Ξέρετε, αυτή η κυβέρνηση επενδύει πολλά στον τουρισμό. Θεωρώ ότι η μονοκαλλιέργεια του τουρισμού είναι εγκληματική. Κάνουμε τρομακτικά λάθη στον τουρισμό. Ο τουρισμός δεν είναι βαριά βιομηχανία. Το έχω πει χιλιάδες φορές πριν και ει μη μόνο εάν έχουμε κάθετο τουρισμό από την παραγωγή μέχρι το ξενοδοχείο, έτσι μόνο θα μπορούσε να είναι βαριά βιομηχανία. Διότι τα περισσότερα προϊόντα εντός τουριστικών καταλυμάτων είναι εισαγόμενα. Όπερ σημαίνει ότι τα χρήματα βγαίνουν έξω. Αυτό που θέλω να πω και να επιμείνω είναι ότι βλέπω ότι φέτος έχουμε μείωση από Γερμανία μέχρι τώρα σε κρατήσεις και ακυρώσεις 14,9%. Από Γαλλία, 8,1%, από Ιταλία 2,2% και από Ολλανδία 1,2%. Αυτό σημαίνει ότι τα μηνύματα δεν είναι πολύ καλά. Το είχα πει πέρσι, δεν ξέρω αν το θυμούνται κάποιοι. Είχα πει ότι λόγω του πληθωρισμού και λόγω της οικονομικής δυσπραγίας στην Ευρώπη θα έχουμε μειώσεις αφίξεων τουριστών. Πρέπει επίσης να πω ότι κάνουμε ένα λάθος, μπορεί να σας κουράσω, αλλά θεωρώ ότι πρέπει να καταλάβουμε όλοι τι σημαίνει τουρισμός. Τουρισμός δεν σημαίνει ότι έχω 25 εκατομμύρια τουρίστες. Διότι αυτοί οι 25 εκατομμύρια και μου καταναλώνουν νερό και μου καταπονούν τις υποδομές και μου δημιουργούν μεγαλύτερα προβλήματα. Θα προτιμούσα να έχω 7 εκατομμύρια με το ίδιο εισόδημα που θίγονται εδώ παρά 25 εκατομμύρια 30 εκατομμύρια τουρίστες. Ο τουρίστας σαγιονάρας δεν είναι τουρίστας, ο οποίος θα σας αφήσει χρήματα και ξέρετε το πρόβλημα με τον ελληνικό τουρισμό, ότι οι τουρίστες που έρχονται εδώ το περισσότερο που αφήνουν την ημέρα είναι 20 ευρώ, ενώ στην Ιταλία είναι περίπου 45 ευρώ το κάθε κεφάλι στην Ισπανία 37 ευρώ. Αυτή είναι η διαφορά της φιλοσοφικής προσέγγισης αλλά και της πολιτικής προσέγγισης της Ελληνικής Λύσης με την πραγματική οικονομία, μια προσέγγιση που έχει να κάνει κυρίως με το μεγαλύτερο κέρδος με το λιγότερο κόπο. Γιατί θέλει και σκέψη θέλει και μυαλό.