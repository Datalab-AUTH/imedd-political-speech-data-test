Κλείνοντας θα ήθελα να πω και κάτι απλό για την κυρία Μπακογιάννη. Η οποία θα βγαίνει έξω καμιά φορά επειδή είναι και λίγο κυνική, πετάει και μερικές αλήθειες και είπε το εξής. Το Ίντερνετ είναι η πιο σοσιαλιστική εφεύρεση μετά τη θρησκεία του Χριστού. Δηλαδή μας λέει η κυρία Μπακογιάννη ότι ο Χριστός είναι εφεύρεση. Ωραία αντίληψη για την ορθοδοξία έχει και στέλνει και τον κύριο Άδωνη Γεωργιάδη στο Άγιον Όρος για να προσκυνήσει πάλι το άξιον εστί στα τέσσερα. Εφεύρεση ο Ιησούς μας. Αν τολμούσε να πει ότι ο Μωάμεθ είναι εφεύρεση, είμαι βέβαιος, θα είχαμε επανάσταση, αλλά ξέρουν πολύ εύκολα να αγγίζουν ότι πιστεύουν οι Έλληνες. Να βεβηλώνουν και να βλαστημούν ευκόλως και ευχερώς, αλλά όταν μιλάς εσύ με τον ίδιο τρόπο που δεν θα το κάνεις ποτέ αυτό για άλλες θρησκείες σε αποκαλούν ρατσιστή. Είναι ρατσιστής αυτός που υβρίζει οποιαδήποτε θρησκεία Οποιαδήποτε πρέπει να σεβόμαστε στις σχέσεις των άλλων. Αυτοί δυστυχώς δεν σέβονται, κυρίως τη χριστιανική μας πίστη. 