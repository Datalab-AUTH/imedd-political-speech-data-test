Εμείς προτείναμε εδώ και πάρα πολύ καιρό, περίπου ένα χρόνο πριν, όταν ξεκίνησε το Εξοικονομώ η κυβέρνηση τα χρήματα του Ταμείου Ανάκαμψης να πάνε όλα σε στέγες για φωτοβολταϊκά στο σπίτι του καθενός. Δεν αναφερόμαστε στα φωτοβολταϊκά πάρκα πάνω στην μανα ελληνική γη η οποία καρπίζει, αλλά στα σπίτια του καθενός ξεχωριστά, ώστε ο Έλληνας με βάση τη μελέτη που κάναμε εάν έμπαιναν 35% σε στέγες φωτοβολταϊκα για να έχουν ρεύμα τα σπίτια, το μέσο νοικοκυριό θα πλήρωνε 80% λιγότερα στο τιμολόγιο της ΔΕΗ. Την είχαμε καταθέσει τη μελέτη στο ελληνικό κοινοβούλιο. Δυστυχώς, αυτή η κυβέρνηση για ακόμη μια φορά προτίμησε τους πλούσιους τους ολιγάρχες παρόχους ενέργειας, τους ψευτοεπενδυτές και όχι τους πολίτες. Να δώσω ένα νούμερο για να καταλάβετε τι οικονομία κλίμακος μπορείς να κάνεις έτσι και τι κέρδος μπορεί να έχεις σε επίπεδο εθνικής οικονομίας η Ελλάδα πληρώνει περίπου για αγορά καυσίμων 1,8 δις ευρώ για αυτό το ρεύμα που λέμε ότι θα κερδίζαμε εμείς. Δηλαδή αν βάζαμε 35% στις ελληνικές στέγες φωτοβολταϊκά θα κερδίζαμε περίπου 2 δισεκατομμύρια ευρώ ετησίως. Τα χρήματα δεν τα βάζει ο προϋπολογισμός, αλλά ταμείο ανάκαμψης. Αυτοί προτιμούν να τα δίνουν σε ανεμογεννήτριες τα φωτοβολταϊκά για να πληρώνει ο Έλληνας πολίτης τα χρήματα αυτά και να μπορούν να κερδίσουν οι φίλοι τους. 