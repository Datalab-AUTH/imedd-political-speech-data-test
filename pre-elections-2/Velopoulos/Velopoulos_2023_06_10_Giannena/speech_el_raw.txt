Θα ήθελα να σας ευχαριστήσω όλους που είστε σήμερα εδώ. Βρισκόμαστε τρίτη ημέρα περιοδείας, στα Γιάννενα. 

Θα ήθελα να ξεκινήσω με την επικαιρότητα, λέγοντας τα όσα άκουσα σήμερα το πρωί από τον Έλληνα πρωθυπουργό. Ο έλληνας Πρωθυπουργός συνεχίζει τον ωμό εκβιασμό. Συνεχίζει να απειλεί με εκλογές μέχρι να σβήσει ο ήλιος, γιατί απλά θέλει να γίνει ηγεμόνας της χώρας. Ο σκοπός βέβαια το έχω πει κι άλλη φορά είναι να έχει 180 βουλευτές για να μπορεί να συμπεριφέρεται όπως θα του άρεσε. Να κάνει ό,τι θέλει, χωρίς να ρωτάει κανέναν. Αυτοδύναμος θα είναι έτσι και αλλιώς το ξέρει και αυτός, το ξέρουν όλοι. Απλά επιζητά μια ηγεμονία αυτοδυναμίας πάνω από 180 βουλευτές για να μπορεί να ορίζει αυταρχικά τις αποφάσεις του και να τις επιβάλλει. Η ελληνική λύση είναι αντίθετη στη λογική αυτή. Θεωρούμε ότι οι εκβιασμοί με αλλεπάλληλες εκλογές είναι προϊόν αδυναμίας αλλά και διάθεσης επιβολής. Είναι επικίνδυνες για τη χώρα, κοστίζουν 100 εκατομμύρια. Κάθε εκλογική αναμέτρηση είναι μίνιμουμ 100 εκατομμύρια ευρώ. Δεν προσθέτω τα υπόλοιπα έξοδα. Δεν τα έχουμε τα λεφτά κύριε πρωθυπουργέ, δεν υπάρχουν τα λεφτά. Με δανεικά δίνεται ό,τι δίνεται και δεν μπορούμε να σπαταλούμε χρήματα για ένα καπρίτσιο του έλληνα πρωθυπουργού. 

Είπε βέβαια ότι δεν συνεργάζεται με τα υπόλοιπα κόμματα της δεξιάς του πλευράς. Έτσι κάπως το 'πε. Να του υπενθυμίσω ότι έτσι κι αλλιώς η νέα δημοκρατία δεν είναι ούτε δικό του μαγαζί, ούτε το κόμμα της Νέας Δημοκρατίας. Είναι το ποτάμι, είναι το ΠΑΣΟΚ και ότι πολιτικά εντός εισαγωγικών αδέσποτο υπήρχε που το μάζεψε, έκανε ένα συρφετό κόμματος χωρίς ιδεολογία, με συνέπεια να μείνει η νέα δημοκρατία που όλοι γνώριζαν. 

Σε σχέση με την υγεία και όλα όσα διαδραματίζονται μετά την ιστορία του κυρίου Πνευματικού. Εγώ θα επιμείνω ότι δεν έχει κανένας διάθεση να επιλύσει το πρόβλημα της υγείας. Κανείς δεν μιλάει για τις παθογένειες, πέραν από την προσπάθεια της ιδιωτικοποίησης που θέλει να επιβάλει ο κύριος Μητσοτάκης, γιατί στο περιβάλλον του υπάρχουν συμφέροντα που θέλουν ιδιωτική την υγεία. Το παραμύθι που πουλάει τώρα για προσλήψεις μαζί με την επένδυση που θέλει να κάνει στη δημόσια υγεία, ένα παραμύθι που δεν το έκανε ποτέ. 

Εδώ μας έλεγε την περίοδο της πανδημίας ότι δεν χρειάζονται παραπάνω ΜΕΘ, έχει μελέτες και ξαφνικά τώρα θα ξαναφτιάξει τη δημόσια υγεία. 

Κανείς δεν μιλάει όμως για τα ρουσφέτια και τα φακελάκια που δίδονται συνεχώς. Κανείς δεν λέει ότι τα γραφεία των βουλευτών έχουν γίνει γραφεία εξυπηρέτησης ασθενών, οι οποίοι, οι άνθρωποι μέσα στην απελπισία τους αναγκάζονται συνεχώς να προστρέχουν στα βουλευτικά γραφεία, ζητώντας για ένα κρεβάτι, ένα ρουσφέτι. Και έτσι είναι όμηρος ο ψηφοφόρος και οδηγείται μετά να ψηφίζει τον τάδε βουλευτή που του έκανε το αυτονόητο, το δικαίωμά του να έχει περίθαλψη. Για εμάς περίθαλψη, η υγεία και τα φάρμακα πρέπει να δίνονται δωρεάν και να μη ζητάει ρουσφέτι ο ελληνικός λαός. Ούτε κανείς τολμάει να μιλήσει για τα φακελάκια, γιατί υπάρχει στην ταινία των γιατρών και ξέρουμε ότι γίνεται, όλοι μας. 

Δεν τολμάει καμία κυβέρνηση να ακουμπήσει το θέμα αυτό, όπως η λογική των κομμάτων εξουσίας είναι μια. Και θα την πω ωμά, αν δεν έχεις λεφτά θα πεθαίνεις πάνω στην καρότσα. Αυτή η λογική εμάς δεν μας βρίσκει σύμφωνους. Θεωρούμε ότι είναι απάνθρωπη, είναι βάναυση, είναι και αντιχριστιανική, αλλά κυρίως απάνθρωπη και βάναυση.

Αυτό που επίσης προκαλεί ιδιαίτερη εντύπωση είναι ότι σήμερα ο πρωθυπουργός από το Ωραιόκαστρο θυμήθηκε πάλι την ορθοδοξία. Ο πρωθυπουργός που έκλεισε τις εκκλησίες, που απαγόρευσε επιτάφιο, που απαγόρευσε τη θεία κοινωνία, συνδράμοντας και κάποια μέλη από την εκκλησία στην κατεύθυνση αυτή, σήμερα θέλει να μας πείσει ότι έγινε θρήσκος. Θυμήθηκε την ορθοδοξία μετά από δεκαετίες. Να του υπενθυμίσουμε σαφώς ότι ορθοδοξία ενώνει. Καμιά φορά τα λάθη των ιερωμένων και κάποιων φυσικών προσώπων της εκκλησίας μπορεί να διχάζουν. Αυτό όμως δεν μπορεί να γίνει αντικείμενο πολιτικής αντιπαραθέσεως, ούτε αλιεύσεως μέσα στα θολά νερά ψηφοφόρων, όπως και ο υπουργός, ο οποίος εργαλειοποιεί ακόμη και αυτό, στέλνοντας ακόμα και τον Άδωνι Γεωργιάδη στο Άγιο Όρος, απ' ό'τι μαθαίνω. Ήρθε ο καιρός να προσκυνήσει και ο Άδωνις το Άγιον Όρος. Έτσι κι αλλιώς ο πρωθυπουργός έχει να πάει 40 χρόνια.

Επίσης, κανένα τηλεοπτικό κανάλι από όλα όσα γνωρίζω εγώ τουλάχιστον, μα κανένα, δεν ασχολήθηκε με το θέμα της μαφιόζικης εκτέλεσης με ένα θωρακισμένο αυτοκίνητο και επιμένω σε αυτό, όχι γιατί έχω κάτι με τον κύριο Αλαφούζο. Εμένα προσωπικά ο κύριος Αλαφούζος μου είναι αδιάφορος, αλλά η εμπλοκή ενός ανθρώπου με μια τέτοια ιστορία θυμίζει πραγματικά Βενεζουέλα, Κόζα Νόστρα. Και δεν είναι το πρώτο συμβαν. Έχουν γίνει δολοφονίες τα τελευταία... τους τελευταίους 2 μήνες, άπειρες. Και εδώ η διαπλοκή μεταξύ μαφιόζων της νύχτας, επαγγελματιών δολοφόνων, πληρωμένων δολοφόνων, ανθρώπων που έχουν κανάλια, εφοπλιστών αλλά και πολιτικών προσώπων στο περιβάλλον του πρωθυπουργού είναι δεδομένη. 

Δεν υπάρχει εισαγγελέας στη χώρα, δεν εμπιστεύομαι τη δικαιοσύνη, όπως δεν την εμπιστευόμουν ποτέ, γιατί είναι ελεγχόμενη και το ξέρουμε πολύ καλά όλοι μας. 

Γι αυτό και ζητάμε από τον ελληνικό λαό την ψήφο, για να μπορέσουμε να επιβάλουμε το αυτονόητο, τη δημόσια υγεία, δωρεάν πραγματικά σε όλους τους Έλληνες, τη δικαιοσύνη που ζητάνε όλοι οι Έλληνες, αλλά κυρίως θα έλεγα την αξιοπρέπεια που τους στέρησαν.

Επίσης, ένα δεύτερο θέμα είναι η δήλωση της κυρίας Λένας Διβάνη, η οποία είναι καθηγήτρια Νομικής Αθηνών και η οποία είπε: έφυγα από το πανεπιστήμιο, παραιτήθηκε, γιατί πουλάνε τους βαθμούς. Aγοραπωλησίες βαθμών σε πανεπιστήμια, κατήγγειλε η κυρία Διβάνη. Δεν σηκώθηκε καπνός καθόλου. Kανεις δεν μιλησε, κανεις, δεν αναφερθηκε, μιλάμε για τα ελληνικά πανεπιστήμια, ότι οι καθηγητές πουλάνε βαθμούς και παίρνουν λεφτά. Aυτό είναι το κράτος της νέας δημοκρατίας. Αυτό είναι το κράτος των κομμάτων εξουσίας. Ένα κράτος σάπιο, διεφθαρμένο και όταν συμβαίνει κάτι το κουκουλώνουν όλοι μαζί. Γιατί έτσι κι αλλιώς είναι διεφθαρμένοι όλοι. 

Πρέπει να πω επίσης ότι για τις δηλώσεις του πρωθυπουργού σε σχέση με το νέο κυβερνητικό σχήμα μετά τις εκλογές, είπε το εξής αμίμητο ο πρωθυπουργός: Ως το νέο υπουργικό συμβούλιο, εφόσον πάντα μας εμπιστευτούν οι πολίτες, θα υπάρχει rotation στις κυβερνητικές θέσεις. Αντιλαμβάνονται, φαντάζομαι οι κάτοικοι των Ιωαννίνων, οι συγγενείς μου στην Πέλλα που δεν γνωρίζουν αγγλικά, τι σημαίνει rotation; Εκεί απευθύνεται ο πρωθυπουργός γιατί ο άνθρωπος δεν ξέρει που απευθύνεται. Και επίσης είπε, θα υπάρχουν και πολλές γυναίκες. Βέβαια να του υπενθυμίσω του Έλληνα πρωθυπουργού ότι πριν το 19, 2 μήνες πριν τις εκλογές δηλαδή, είχε υποσχεθεί πάλι για μικρό κυβερνητικό σχήμα, είχε μιλήσει για 10, 20 βουλευτές... υπουργούς; Οι 20 έγιναν 55, μπορεί να γίνουν και 105. Όσο ειλικρινής ήταν τότε, αλλά τόσο ειλικρινής είναι και τώρα γιατί έχει μάθει να ψεύδεται και αυτό είναι το χειρότερο από όλα. 

Όσο για το προσωπικό του στοίχημα για την επόμενη θητεία του, για την υγεία, προανέφερα ότι δεν το πιστεύουμε, διότι πολύ απλά δεν θέλει την δημόσια υγεία ο πρωθυπουργός. Το περιβάλλον του βολεύεται με την ιδιωτική υγεία και έχω πει πολλά για τα ασθενοφόρα, τα ιδιωτικά. Κανείς δεν μιλάει και για αυτό, έχω πει για τις κλινικές που ελέγχονται από μια συγκεκριμένη εταιρεία στην Αθήνα οι περισσότερες συμφερόντων του πρωθυπουργικού περιβάλλοντος, ούτε κανείς το είπε αυτό, γιατί δεν θέλουν την ελληνική λύση, για αυτό ο πρωθυπουργός κάνει τα αδύνατα δυνατά ώστε να μην υπάρχει ελληνική λύση στο επόμενο κοινοβούλιο. 

Το επιχείρησε και το '19 και να το πω πολιτικά ότι έφαγε τα μούτρα του και τώρα θα πάθει το ίδιο. Είναι δεδομένο. Ο ελληνικός λαός γνωρίζει πολύ καλά τι λέω.

Θα ήθελα να πάω όμως σε μια δήλωση της κυρίας Μπακογιάννη. Πραγματικά. Ωμός εκβιασμός της κυρίας Μπακογιάννη σε πομάκους στη Ροδόπη... είναι απίστευτος. Βέβαια, η οικογένεια συνηθίζει στους εκβιασμούς. Και ο πρωθυπουργός εκβιάζει ότι αν δεν είναι ηγεμόνας με 180 βουλευτές θα ξανακάνει εκλογές. Ο εκβιασμός λέγεται αυτό. Και η κυρία Μπακογιάννη, η οποία πήγε στους πομάκους και τους εκβίασε και τους δελέασε ταυτόχρονα να ψηφίσουν νέα δημοκρατία. Και μάλιστα υποσχέθηκε 1000 θέσεις, 1000 θέσεις συνοριοφυλάκων στο νομό Ροδόπης. Αυτό είναι ρατσιστικό. Γιατί δεν μπορείς να επιλέγεις μόνο κάποιους από κάποιο νόμο λέγοντας ότι θα σε κάνω συνοριοφύλακα, αλλά είναι και ψευδές. Γιατί είναι αντισυνταγματικό. Αυτά όλα δείχνουν ότι πέρα από τον πανικό που τους διακρίνει, είναι μια οικογένεια η οποία δεν έχει αντιληφθεί τι σημαίνει χρηστή διακυβέρνηση του τόπου. Και το λέω έτσι ωμά. 

Βέβαια, η κυρία Μπακογιάννη είναι το μακρύ χέρι. Το επαναλαμβάνω, η κυρία Μπακογιάννη είναι το μακρύ χέρι της Τουρκίας. Αυτό δεν το έχω πει εγώ. Υπάρχει βίντεο του Άδωνι Γεωργιάδη πριν μερικά χρόνια, ο οποίος το λέει έτσι όπως σας το λέω, ότι είναι το μακρύ χέρι της Τουρκίας. Και αυτοί οι άνθρωποι σήμερα, κάθονται στις καρέκλες μεταξύ τους, συναγελάζονται, συνεργάζονται. Και εκθέτουν τη χώρα διεθνώς. Απλά ο ελληνικός λαός πρέπει να καταλάβει μερικά πράγματα βασικά. Ότι αν πραγματικά η νέα δημοκρατία ήταν πατριωτικό κόμμα, γιατί αυτό λέει ο πρωθυπουργός, στις πράξεις είμαστε πατριώτες, όχι στα λόγια, θα έπρεπε να έχει κλείσει το προξενείο στην Κομοτηνή. 

Έπρεπε να έχει κλείσει ήδη και όχι να μαλώνουν δήθεν με τον ΣΥΡΙΖΑ ποιος είναι περισσότερο φιλότουρκος ή λιγότερο φιλότουρκος. Και οι 2, και οι 3 με το ΠΑΣΟΚ μαζί, είναι φιλότουρκοι. Γιατί; Γιατί βάζουν στα ψηφοδέλτια ανθρώπους οι οποίοι έχουν κάνει δηλώσεις, εν τοις πράγμασι δηλαδή, φιλοτουρκικές και έχουν δηλώσει και οι ίδιοι ότι είναι Τούρκοι. Άρα λοιπόν όλη αυτή η ιστορία αποδεικνύει ότι και τα 3 κόμματα είναι φιλότουρκοι, γιατί θέλουν ψήφους από αυτούς που δηλώνουν Τούρκοι, ευτυχώς είναι λίγοι στη Θράκη μας, δεν είναι όλοι, αλλά πρέπει κάποια στιγμή για να τελειώσει η ιστορία με το καρκίνωμα, να τελειώσουμε και με το προξενείο της Κομοτηνής. 

Κράτησα για το τέλος, τα παραμύθια για την οικονομία. Σήμερα ο οίκος Fitch διέλυσε τα μυθεύματα του έλληνα πρωθυπουργού περί αναβάθμισης της ελληνικής οικονομίας. Μας άφησε στην κατηγορία των σκουπιδιών, όπως και σκουπίδια είναι η οικονομική πολιτική της Νέας Δημοκρατίας και λέω σκουπίδια γιατί η Ελλάδα είναι η μοναδική στην Ευρωπαϊκή Ενωση χώρα με διπλάσιους έμμεσους από τους άμεσους φόρους. Η Ελλάδα επαναλαμβάνω και οι Έλληνες θαλασσοκράτορες, οι εφοπλιστές, οι γνωστοί εφοπλιστές εισφέρουν ελάχιστα, απειροελάχιστα, σε επίπεδο φόρων. Τα φτωχότερα στρώματα της χώρας σηκώνουν το μεγαλύτερο βάρος των 57 δισεκατομμυρίων ευρώ το χρόνο από φόρους. Ελαφρύνσεις η νέα δημοκρατία έκανε μεν, αλλά προς τη λάθος κατεύθυνση. 

Αν πραγματικά ήθελε ο πρωθυπουργός να αποδείξει ότι η άσκηση σοβαρή οικονομική πολιτική θα έπρεπε να κάνει αυτό που του λέμε εμείς. Οριζόντιος φόρος 15%, ούτε τεκμήρια, ούτε ούτε αποδείξεις, ούτε τίποτα. Και από κει ότι υπάρχει στο συν φορολογείται με 15% έσοδα, έξοδα, μαζί. Δεν μπορούσα να καταλάβω πότε δηλαδή, γιατί το ρεύμα που πληρώνω, που έχει ΦΠΑ, να μην μπαίνει στα έξοδα μου. Δεν το καταλαβα. Δεν καταλαβα ποτε όλοι οι λογαριασμοί κοινής ωφέλειας που πληρώνουμε και πρέπει να μπαίνουν στα έξοδά μας, ακόμη και ο καφές μας, τα τσιγάρα μας... ό,τι καταναλώνουμε πρέπει να μπαίνουν στα έξοδά μας. Γιατί το κράτος, αν θέλει να εισπράξει ΦΠΑ, δεν πρέπει να συμπεριφέρεται ως κυνηγός κεφαλών των επιχειρηματιών και των μισθωτών και των φυσικών προσώπων. Ο οριζόντιος φόρος 15% είναι η καλύτερη λύση και το προτείνουμε εδώ και χρόνια, αλλά δεν ακούει κανείς γιατί τους βολεύει η φοροαποφυγή, φοροδιαφυγή και η γραφειοκρατία. Έτσι λύνεις τα προβλήματα και δεν τα συνεχίζεις.

Και δυο θέματα από την τοπική κοινωνία, βέβαια, αφορούν όλη την Ελλάδα, το πρώτο ειδικά, με το ΤΟΕΒ. Είναι απαράδεκτο σε μια χώρα που κάνει άπειρες εισαγωγές γεωργικών προϊόντων, ομοειδών, ο ΤΟΕΒ να κλείνει το νερό στους αγρότες, γιατί χρωστούν ρεύμα, όταν είναι γνωστό ότι στους μεγάλους ολιγάρχες δεν τολμούν ποτέ να κλείσουν το ρεύμα, άσχετα αν χρωστούν εκατοντάδες εκατομμύρια ευρώ. Είναι απαράδεκτο μια κυβέρνηση, μια πολιτεία να μην αντιλαμβάνεται ότι ο αγρότης μπορεί και πρέπει να ταΐζει τους υπόλοιπους Έλληνες δημιουργώντας παραγωγή πλούτου και προΐόντα. Είναι ελεεινό και άθλιο να κουρεύουν χρέη, δάνεια, εφκα όλων των εφοπλιστών, των ολιγαρχών και να μην κάνουν το ίδιο για τους αγρότες, τους κτηνοτρόφους και τους αλιείς. Το λέω έτσι για να το καταλάβετε, ο ΤΟΕΒ είναι μια πολύ δύσκολη ιστορία. Συμβαίνει σε όλη την Ελλάδα, αλλά η κυβέρνηση τον ύπνο του δικαίου, εδώ και πάρα πολλά χρόνια. Δεν ενδιαφέρεται η νέα δημοκρατία για τους κτηνοτρόφους, αγρότες αλλά και τους αλιείς. Δεν τους νοιάζει ο μισθωτός ούτε ο συνταξιούχος. Τους νοιάζουν μόνο οι πολιτικοί τους, οι φίλοι τους, οι ολιγάρχες αυτοί που κερδίζουν δισεκατομμύρια ευρώ

Και άφησα για το τέλος μια ιστορία τοπική. Εδώ εύχομαι να κάνω λάθος, το έχω πει κι άλλες φορές, αλλά μαθαίνω ότι εδώ ο περιφερειάρχης μαζί με τον Δήμαρχο, δεν είμαι σίγουρος, για να μην κάνουμε κανένα λάθος. Θέλουν να κλείσουν, λέει, την εταιρεία που συνδέει το νησάκι στη λίμνη και φέρουν κάποια άλλα σκάφη, κάποιων φίλων και να τελειώσουν 20 οικογένειες οικονομικά. Με ένα νόμο του 71 από ο,τι μαθαίνω. Μια περίεργη ιστορία, την ψάχνω εδώ και πάρα πολύ καιρό.

Ο τοπικός Τύπος περιέργως δεν το αναφέρει, είναι όπως ο Τύπος τα μεγάλα κανάλια των Αθηνών που δεν ανέφεραν τίποτα για τον Αλαφούζο. 

Δεν αντιλαμβάνομαι ποια η σχέση. Δεν είναι θέμα αυτό; 20 οικογένειες να έχουν πρόβλημα στο νησάκι γιατί κάποιος αποφάσισε να κάνει μια μπίζνα μόνος του; Σε συνεργασία; Δεν ξέρω. Mπορεί ακούσια να γίνεται. Tης περιφέρειας ή του δήμου, εάν έχει σχέση ο δήμος; Ξέρετε ποια η διαφορά της ελληνικής λύσης από τα υπόλοιπα κόμματα; Ότι εμείς τολμάμε και λέμε ονόματα κάτι που δεν έκανε κανένας για την ιστορία του κυρίου Αλαφούζου, μπορεί συμπτωματικά ο άνθρωπος να έδωσε το αμάξι το θωρακισμένο σε έναν πληρωμένο δολοφόνο. Σύμπτωση να είναι... αλλά δεν τον κάλεσε ο εισαγγελέας για εξηγήσεις. 

Το ίδιο συμβαίνει σε όλη την Ελλάδα, ένα διεφθαρμένο κράτος, ένα σάπιο κράτος, στο οποίο ο πολίτης στενάζει. Ζητάμε τη ψήφο του ελληνικού λαού λοιπόν, 25 Ιουνίου, για αυτό το λόγο. Για να κάνουμε τους Έλληνες περήφανους, για να κάνουμε τους Έλληνες πλούσιους, γιατί μπορούμε να το κάνουμε αυτό, κόβοντας από το υδροκέφαλο κράτος των Αθηνών και των ανθρώπων που παίρνουν 7 και 8 χιλιάρικα και 10 χιλιάρικα το μήνα. Τους κομματικούς πραιτοριανούς που δεν τους χρειάζεται ο τόπος για να τα δώσουμε στον φτωχό Έλληνα πολίτη, στον συνταξιούχο, τον ιδιωτικό υπάλληλο, τον δημόσιο υπάλληλο.

Αυτά, και είναι όχι απλά λόγια, αλλά ο αγώνας που κάνουμε καθημερινά και θα συνεχίσουμε να το κάνουμε. Παρά τον πόλεμο που δεχόμαστε, παρά την ψεύτικη συκοφαντική αρθρογραφία των Μέσων της νέας δημοκρατίας, παραδείγματος χάριν, σήμερα το πρωί και κλείνω εδώ, λίβελος μέ non-paper της Νέας Δημοκρατίας χθες το βράδυ 10:00 η ώρα.. Ακούστε. Βγαίνει η δήλωσή μου το απόγευμα εναντίον των μαφιόζων και όλων αυτών, βγαίνει το απόγευμα. Δεν την παρουσιάζει κανένα κανάλι πανελλαδικό, δεν τη λέει κανένας και 10 το βράδυ βγαίνει ένα non-paper οτι η ελληνικη Λυση έβγαλε υποψήφια από το νότιο τομέα. Ακούστε. Έβγαλε για να βάλει τον κύριο Σωτήρη Τζούμα. Ψευδέστατο. 

Η υποψήφια λοιπόν, είχε ζητήσει από μόνη της να φύγει από την εκλογική έδρα, μόνη της με επιστολή, γιατί δεν θα μπορούσε να έχει και δυό παιδιά μικρά η γυναίκα και λέει, θέλω να είμαι στο οργανωτικό, να αγωνιστώ με το κόμμα. Δεν θα έχω χρόνο να πηγαίνω στη Βουλή βράδια ή απογεύματα και εμείς το αποδεχτήκαμε. Έστειλε δελτιο Τυπου, ενημέρωσε με δελτίο τύπου δικό της, οτι θέλει να μείνει στο κόμμα, στο οργανωτικό, αλλά όλα τα μέσα της νέας Δημοκρατίας χρησιμοποίησαν το ψέμα για να κάνουν εναντίον μας τη σπέκουλα. 

Αυτή είναι η νέα δημοκρατία. Αυτό είναι το κόμμα της βρώμας. Του βόθρου. Και το λέω έτσι, του πολιτικού βόθρου και της βρώμας, με την οποία δεν μπορούμε να συμπλεύσουμε εμείς, γιατί δεν είναι πλέον ιδεολογική διαφορά μας μόνο, αλλά είναι και ανθρώπινη. Είναι διάφορα αξιοπρέπειας. Αυτοί δεν έχουν, εμείς έχουμε και σταματώ εδώ. Αν υπάρχουν ερωτήσεις στη διάθεσή σας.



