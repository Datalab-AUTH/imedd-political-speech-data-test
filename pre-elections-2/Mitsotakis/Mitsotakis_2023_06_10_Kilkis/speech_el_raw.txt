Σας ευχαριστώ γι αυτην την καταπλητική υποδοχή. Σας ευχαριστώ για την αγάπη σας. Την ανταποδίδω. Δεν υπήρχε περίπτωση να ολοκληρωθεί προεκλογική περίοδο χωρίς να περάσω από το αγαπημένο μου Κιλκίς.Εδώ στην καρδιά της Μακεδονίας. Ξέρετε, ξέρετε εξάλλου ότι οι δεσμοί Κρήτης και Μακεδονίας είναι πανίσχυροι. Δεν ξεχνω ότι ο παππούς μου Κυριάκος Μητσοτάκης πολέμησε στον πρώτο βαλκανικό πόλεμο επικεφαλής σώματος κρητών εθελοντών. Εδώ από το Κιλκίς στέλνετε σήμερα ένα μήνυμα που απλώνεται σε ολόκληρη την Ελλάδα, όλη η Ελλάδα είναι μπλε και το Κιλκίς είναι ακόμα πιο μπλε. Η παρουσία σας σήμερα εδώ μέρα μεσημέρι μέσα στη ζέστη με συγκινεί ιδιαίτερα και με οπλίζει με ακόμα μεγαλύτερη δύναμη. Πάμε σε 2 εβδομάδες να τελειώσουμε τη δουλειά που ξεκινήσαμε την 21η Μαΐου. Και όπως μου είπε και εύστοχα ένας φίλος στο Ωραιόκαστρο που ήμουν πριν από λίγο πάμε να πετύχουμε ποσοστά καύσωνα γερα σαρανταρια για τη νέα δημοκρατία. Στις εκλογές της 25 ης Ιουνίου. 

Κύριε δήμαρχε κύριε περιφερειάρχα χαίρομαι ιδιαίτερα που μου δίνεται η δυνατότητα σήμερα να περάσω όπως σας είπα από το Κιλκίς, να επαναλάβω πόσο σημαντική θεωρώ τη στήριξή σας σε αυτή τη μεγάλη προσπάθεια, την οποία κάναμε και κάνουμε να συνεχίσουμε. Το σημαντικό έργο το οποίο ξεκινήσαμε πριν από 4 χρόνια. Και πράγματι, οι πολίτες στην κάλπη της 21ης Μαιου επιβράβευσαν αυτήν τη δουλειά, επιβράβευσαν την πρόοδο την οποία απέκτησε η πατρίδα. επιβράβευσαν Μια πολιτική οικονομικής ανάπτυξης με έμφαση στην κοινωνική δικαιοσύνη και ναι, έχει δίκιο. Ο Πρόεδρος της Νομαρχιακής όταν είπε στην εισαγωγή του, Επιβράβευσαν οι πολίτες και μια στιβαρή εξωτερική πολιτική που κράτησε τη χώρα ασφαλή και ενίσχυσε το κύρος της σε ολόκληρο τον κόσμο. 

Θυμάμαι μία επίσκεψη την οποία είχα κάνει εδώ στην περιοχή σας το 2017 -πρέπει να ήταν την εποχή όπου εδώ λίγο παραπάνω, στην Ειδομένη, επικρατούσαν τραγικές καταστάσεις. Τα θυμάστε και εσείς. Και ποια είναι η κατάσταση που επικρατεί σήμερα στο προσφυγικό εδώ; Πολύ-πολύ καλύτερη.Δεσμεύθηκα ότι θα λύσουμε το πρόβλημα αυτό και το λύσαμε. Για όλες τις τοπικές κοινωνίες οι οποίες υποδεχόταν πρόσφυγες και μετανάστες, αλλά πρωτίστως, φίλες και φίλοι, για τα νησιά μας, για τους πολίτες μας και τους συμπολίτες μας οι οποίοι είναι στον Έβρο.
 
Και θέλω κι εδώ από το Κιλκίς, από το βόρειο άκρο της χώρας, να στείλω ένα μήνυμα: η πολιτική της φύλαξης των συνόρων της πατρίδας μας θα συνεχιστεί, χωρίς εκπτώσεις. Ο φράχτης στον Έβρο θα ολοκληρωθεί. Οι συνοριοφύλακές μας, θα γίνονται ολοένα και περισσότεροι και θα γνωρίζουν όλες και όλοι, ότι η Ελλάδα είναι μία πατρίδα η οποία έχει σύνορα στην ξηρά, στον αέρα και στη θάλασσα και αυτά τα σύνορα έχουμε υποχρέωση να τα φυλάμε.Και αυτή η ισχυρή Ελλάδα, αυτή η πατριωτική Ελλάδα, αυτή η Ελλάδα της κοινωνικής ευαισθησίας, είναι μία Ελλάδα την οποία οραματιζόμαστε και σας ζητώ να συμπορευθούμε μαζί για να την οικοδομήσουμε ακόμα πιο στέρεη.
 
Πολλές φορές και στα πλαίσια της προεκλογικής εκστρατείας που κάναμε πριν την κάλπη της 21ης Μαΐου, παρομοίαζα το όνειρό μου για την πατρίδα μας σαν ένα σπίτι το οποίο είναι μισοτελειωμένο. Έχουμε ρίξει τα θεμέλια, έχουμε αρχίσει και χτίζουμε τους ορόφους, αλλά ακόμα δεν έχουμε τελειώσει τη δουλειά. Η δουλειά πρέπει να ολοκληρωθεί, με μια δεύτερη τετραετία της Νέας Δημοκρατίας, με μία ισχυρή, με μία σταθερή κοινοβουλευτική πλειοψηφία. Για να πάμε πιο γρήγορα στο δρόμο της ανάπτυξης, να δημιουργήσουμε περισσότερες και καλά πληρωμένες θέσεις εργασίας, να στηρίξουμε τις παραγωγικές επενδύσεις. 

Βρίσκομαι εδώ, πέρα σε μια περιοχή στην οποία χτυπά η παραγωγική καρδιά της πατρίδας με εξαιρετικές επιχειρήσεις, οι οποίες εξακολουθούν και επενδύουν, εντάσσονται στον αναπτυξιακό νόμο που δημιουργούν νέες θέσεις εργασίας. Τους δίνουμε τα κίνητρα για να μπορούν να το κάνουν. Έτσι αυξάνονται οι μισθοί με ιδιωτικές επενδύσεις και με εταιρείες οι οποίες ξέρουν ότι πρέπει να φροντίζουν τους εργαζόμενούς τους για να μπορούν και οι ίδιες να είναι ικανοποιημένες. 

Και βέβαια οφείλουμε με την ευκαιρία αυτή να διορθώσουμε και τις αστοχίες του παρελθόντος, να διορθώσουμε και λάθη, τα οποία ενδεχομένως έγιναν και εκκρεμότητες που αφορούν και τα βασικά έργα υποδομής. Να τις διορθώσουμε. Έχετε ένα δίκιο, έχετε ένα δίκιο εδώ στο Κιλκίς να γκρινιάζετε και να παραπονιέστε για το γεγονός ότι ο δρόμος, η οδική σύνδεση με τη Θεσσαλονίκη δεν έχει ακόμα ολοκληρωθεί, είμαι σε διαρκή επικοινωνία με τον απόστολο τζιτζικώστα, είναι κάπου εδώ, Έχετε την προσωπική μου δέσμευση ότι αν χρειαστεί θα κάνουμε Ότι πρέπει για να κηρύχθηκε έκπτωτος εργολάβος θα χρειάζεται για να προχωρήσει το έργο το συντομότερο δυνατόν, έτσι ώστε να ολοκληρωθεί να ολοκληρωθεί η οδική σύνδεση και να κλείσει και αυτή η εκκρεμότητα ως προς τις βασικές υποδομές της περιφερειακής μας ενότητας.Κι αυτό είναι ένα μόνο. Είναι ένα μόνο παράδειγμα του πώς θα έχουμε κάνει πράξη τη δέσμευσή μας να μετατρέψουμε τη χώρα σε ένα απέραντο εργοτάξιο. Ο δήμαρχος ξέρει πολύ καλά εδώ ότι ουδέποτε δεν είχε η τοπική αυτοδιοίκηση στη διάθεσή της. Περισσότερα χρηματοδοτικά εργαλεία από ότι επί δικών μας ημερών. Τα πολλά έργα τα οποία γίνονται στο δήμο σας, τα πολλά έργα τα οποία γίνονται στην περιφέρεια είναι αποτέλεσμα της στήριξης που έδωσε αυτή η κυβέρνηση στην τοπική αυτοδιοίκηση. Γιατί εμπιστευόμαστε την τοπική αυτοδιοίκηση πρώτου και δεύτερου βαθμού και θέλουμε να συνεργαζόμαστε καλά με εκείνους τους φορείς υλοποίησης πολιτικής που είναι πιο κοντά στα δικά σας. 

Τα προβλήματα και αυτή η πολιτική θα συνεχιστεί την επόμενη τετραετία, όπως θα συνεχιστεί φίλες και φίλοι και μια πολιτική της σταθερής και αναδιαπραγμάτευσης στήριξης της νέας δημοκρατίας στο ΕΣΥ. Εμείς θα οικοδομήσουμε το νέο ΕΣΥ σε πείσμα όσων υποκριτικά ισχυρίζονται ότι νοιάζονται για τη δημόσια υγεία, αλλά επειδή θυμόμαστε και τα έργα και τις ημέρες τα δικά τους όταν ήταν στα πράγματα, οι πολίτες ξέρουν ότι ναι, υπάρχουν ακόμα προβλήματα, μην έχουμε αυταπάτες. Αλλά εσείς γνωρίζετε αν σήμερα το νοσοκομείο σας έχει περισσότερους γιατρούς και περισσότερους νοσηλευτές από όσους είχε.Και θέλω να ξέρετε ότι για μένα η στήριξη του ΕΣΥ, η στήριξη του ΕΚΑΒ, η δυνατότητα να μπορούμε να κάνουμε διακομιδές γρήγορα και με ασφάλεια -όπου και αν βρίσκεται κάποιος συμπολίτης μας- αυτό είναι ένα έργο το οποίο θα το αναλάβω προσωπικά και θα το υλοποιήσουμε τη δεύτερη τετραετία.
 
Επειδή ξέρετε ότι ένα πράγμα δεν πρόκειται ποτέ να θέσω στην αμφισβήτηση των πολιτών και αυτό είναι η σχέση εμπιστοσύνης την οποία έχουμε οικοδομήσει.Γνωριζόμαστε πια αρκετό καιρό. Ξέρετε ότι μπορείτε να με εμπιστεύεστε, όπως εγώ σας εμπιστεύομαι. Αυτά τα οποία σας λέω για τη δεύτερη τετραετία θα γίνουν πράξη από την Κυβέρνηση της Νέας Δημοκρατίας.

Γιατί είμαστε γιατί είμαστε σήμερα όλοι εδώ είμαστε όλοι εδώ σήμερα, φίλες και φίλοι επειδή υπάρχει μια δεύτερη καλπη. Υπάρχει μία κάλπη της 25ης Ιουνίου, η οποία  Είναι μία με τον τρόπο της αχρείαστη κάλπη, διότι αν οι εκλογές της εικοστής πρώτης Μαίου είχαν γίνει με το εκλογικό σύστημα με το οποίο θα γίνουν οι εκλογές της 25ης Ιουνίου, η νέα δημοκρατία αυτά είχε ήδη στα σταθερη και ισχυρή πλειοψηφία θα. Το σύνθημα σύστημα το οποίο φωνάζετε είσαι και θα είσαι ο πρωθυπουργός απαντώ στους συμπολίτες μας, δεν είμαι πρωθυπουργός. Σήμερα η χώρα έχει υπηρεσιακή κυβέρνηση, ακριβώς επειδή κάποιοι έσπευσαν για ένα δικό τους καπρίτσιο καπρίτσιο να επιβάλουν την απλή αναλογική και να ταλαιπωρείται σήμερα η χώρα με μια δεύτερη αχρείαστη εκλογή προκειμένου απλά να επικυρώσουν το εκλογικό αποτέλεσμα της εικοστής πρώτης Μαϊου. Οι πολίτες δεν θα αλλάξει ομως άποψη μεγαλύτερο θα είναι το ποσοστό μας και όχι μικρότερο.

Ψήφισαν ήδη οι πολίτες και θα ξαναψηφίσουν για το μέλλον τους θα ξαναψηφίσουν για καλύτερες δουλειές, θα ξαναψηφίσουν για τη διατήρηση της χώρας μας σε μια τροχιά ανάπτυξης θα ψηφίσουν για μια κοινωνική και δίκαιη Ελλάδα, για μια κυβέρνηση η οποία έχει αποδείξει φίλες και φίλοι, ότι μπορεί να στέκεται κοντά στους πολίτες στα δύσκολα, διότι εδώ πέρα θα είμαστε πολύ καλά. Είμαι εδώ πέρα στο κεντρικό σας πεζόδρομο. Θυμάστε ότι όλα αυτά τα μαγαζιά την εποχή της πανδημίας ήταν κλειστά και αν δεν είχε έρθει νέα δημοκρατία να δαπανήσει δεκάδες δισεκατομμύρια ευρώ για να στηρίξει τις επιχειρήσεις και τους εργαζόμενους σήμερα, θα αντιμετωπίζαμε μια πολύ μεγάλη κρίση. 

Εμείς στηρίξαμε την κοινωνία και θα εξακολουθούμε να τη στηρίζουμε πάντα, όμως, προσέξτε, από το πλεόνασμα της ανάπτυξης. Εμείς θα μειώσουμε και άλλο τους φόρους, γιατί ξέρουμε ότι η μείωση των φόρων είναι αυτή η οποία τροφοδοτεί τελικά τις επενδύσεις και δημιουργεί καλές θέσεις εργασίας. Αναρωτιέμαι αν μπορούν να πουν το ίδιο και οι πολιτικοί μας αντίπαλοι.
 
Σε αυτή την κάλπη λοιπόν, φίλες και φίλοι, ουσιαστικά υπάρχει μια μόνο πειστική πρόταση διακυβέρνησης. Αυτό το μήνυμα έστειλε και ο ελληνικός λαός στην κάλπη της 21ης Μαΐου, όταν επιβράβευσε την εργατικότητα, επιβράβευσε τη συνέπεια, διότι εγώ αυτά τα οποία σας είπα προεκλογικά το 2019 τα τήρησα.Επιβράβευσε την πολιτική ευπρέπεια και είπε όχι στην τοξικότητα, στο διχασμό, στο μίσος, στη μαύρη Ελλάδα. Ψήφισε για μία πιο φωτεινή, για μία πιο αισιόδοξη Ελλάδα και έχουμε κάθε δικαίωμα σήμερα να ελπίζουμε βάσιμα ότι τα πράγματα θα πάνε καλύτερα. Οι καλύτερες μέρες είναι μπροστά μας, αλλά είναι μπροστά μας μόνο με σταθερή και ισχυρή Κυβέρνηση της Νέας Δημοκρατίας.Γι αυτό γι αυτό και είναι τόσο σημαντικό στις εκλογές αυτές να έχουμε αυτήν την σταθερή και ισχυρή κοινοβουλευτική πλειοψηφία, διότι πιστεύω ακράδαντα ότι όπως και στην πρώτη τετραετία χρειαζόμαστε μια ισχυρή πλειοψηφία και να μπορούμε να κάνουμε πράξη τις μεγάλες αλλαγές.
 
Το τελευταίο που χρειάζεται σήμερα η χώρα, σε αυτό το δύσκολο γεωπολιτικό  περιβάλλον στο οποίο βρισκόμαστε, με μια Τουρκία η οποία τελείωσε με τις δικές της εκλογικές εκκρεμότητες και επανεξέλεξε ισχυρό τον Πρόεδρο Erdoğan, το τελευταίο το οποίο χρειαζόμαστε είναι μια ασταθή κυβέρνηση στην πατρίδα μας.Θα έχουμε όμως με τη δικιά σας στηρίξει μια ισχυρή σταθερή; Μετά τις εκλογές; Η οποία από την πρώτη μέρα θα στρωθεί στη δουλειά στις 25 Ιουνίου, ψηφίζουμε στις 26 Ιουνίου. Σηκώνουμε τα μανίκια και συνεχίζουμε τη δουλειά. Θα πιο έμπειροι; Πιο έμπειροι τώρα μετά από 4 χρόνια διακυβέρνησης που μας έτυχαν τα μύρια όσα πιο έτοιμοι; Με περισσότερα χρηματοδοτικά εργαλεία στη διάθεσή μας. Σημειώστε πόσο σημαντικοί είναι οι πόροι τους οποίους η δικιά μας κυβέρνηση εξασφάλισε από το Ταμείο Ανάκαμψης 31 δισεκατομμύρια ευρώ. Πρόσθετοι πόροι για την πατρίδα μας. Αποτέλεσμα της δικιάς διαπραγμάτευσης την οποία κάναμε το 2021. Ευχαριστώ τους πόρους για την περιφερειακή ανάπτυξη με περισσότερους πόρους για την αγροτική ανάπτυξη
 
Έχουμε χρηματοδοτικά εργαλεία στη διάθεσή μας, ξέρουμε πώς θα τα επενδύσουμε. Είμαστε πρώτοι, προσέξτε, είμαστε πρώτοι σήμερα στην Ευρώπη στην απορρόφηση των πόρων του Ταμείου Ανάκαμψης. Η χώρα μπόρεσε και εξασφάλισε 31 δισ., πρώτη κατά κεφαλήν απορρόφηση πόρων του Ταμείου Ανάκαμψης σε όλη την Ευρώπη, ξέρετε γιατί; Διότι ανέκτησε την αξιοπιστία της. Διότι όταν πάμε σήμερα στην Ευρώπη η φωνή της Ελλάδος μετράει. Δεν είμαστε πια το «μαύρο πρόβατο» της Ευρώπης. Γι’ αυτό αυτά τα οποία συμβαίνουν εκτός Ελλάδος τελικά, μας αφορούν και σας αφορούν όλους και γι’ αυτό και είναι τόσο σημαντικό αυτή η πορεία της σταθερής και ισχυρής Ελλάδας να μπορεί να συνεχιστεί.

Δεν θα σας κουράσω άλλο μέσα στην μέσα στη ζέστη να σας μιλάω για αυτά τα οποία θέλουμε να κάνουμε. Θέλω να σας πω μόνο από καρδιάς και πάλι ένα πολύ μεγάλο ευχαριστώ γι αυτό το οποίο κάνετε και κανατε για τη ΝΔ. Θέλω να πω Ένα μεγάλο ευχαριστώ σε παλιους συναγωνιστές της νέας δημοκρατίας σε αυτούς που κράτησαν την παράταξη όρθια στις δύσκολες μέρες.Συγκινούμαι πάντα πάρα πολύ όταν. Βλέπω συμπολίτες μου να έρχονται με φωτογραφίες του Κωνσταντίνου Μητσοτάκη, ο οποίος τόσους φίλους είχε εδώ στο Κιλκις θυμαστε και εσείς τις μεγάλες μάχες στις οποίες δώσαμε στο 80. 90 αναρωτιέμαι, αναρωτιέμαι ποιος από σας θα φανταζόταν ποτέ ότι η νέα δημοκρατία θα μπορούσε να επιστρέψει σε αυτά τα ποσοστά και να γράφει 4 μπροστά το ποσοστό της νέας δημοκρατίας; Όμως το πετύχαμε, το πετύχαμε.

Αλλά θέλω. Επίσης θέλω επίσης να σας ζητήσω να κάνουμε και κάτι ακόμα. Βλέποντας τα εκλογικά ποσοστά, ευρύτερα στη Βόρεια Ελλάδα, στη Μακεδονία μας, αλλά και ειδικά εδώ στην περιοχή του Κιλκίς, παρατηρώ ότι ναι, υπάρχουν κάποια μικρότερα κόμματα εκ δεξιών της Νέας Δημοκρατίας τα οποία πέτυχαν ποσοστά τα οποία δεν είναι ευκαταφρόνητα.Θέλω να επαναλάβω αυτό το οποίο είπα και στο Ωραιόκαστρο. Εάν πιστεύουν κάποιοι ότι υπάρχουν κομματίδια άγνωστα σε όλους εμάς με κρυμμένες θέσεις που θεωρούν ότι εκφράζουν πιο αυθεντικά την πίστη και την Ορθοδοξία, κάνουν λάθος. Η Ορθοδοξία ενώνει, δεν διχάζει.Κανείς δεν είναι πιο πιστός από κάποιον άλλον. Και κάνεις δεν δικαιούται να πολιτεύεται θεωρώντας ότι έχει την εύνοια της Εκκλησίας. Η Εκκλησία τα ξεκαθάρισε, ε; «Τα του Καίσαρος τω Καίσαρι και τα του Θεού τω Θεώ».
 
Η εκκλησία ενώνει, μένει μακριά από τα κόμματα. Εμείς σεβόμαστε τη συνταγματική κατοχύρωση των ρόλων εκκλησίας και πολιτείας. Σταθήκαμε κοντά στην εκκλησία σε πολύ δύσκολα ζητήματα τα οποία είχε την περασμένη τετραετία, αλλά ουδέποτε διανοηθήκαμε ποτέ να εργαλειοποιήσουμε την πίστη του ελληνικού λαού και δεν θα το κάνουμε και δεν πρέπει και εσείς να επιτρέψετε σε κανέναν να το κάνει.
 
Γι’ αυτό σας ζητώ να κάνουμε μαζί αυτήν την προσπάθεια να αυξήσουμε και άλλο τα ποσοστά μας. Σε αυτούς τους συμπολίτες μας οι οποίοι έχουν πατριωτικές ευαισθησίες -και θεωρώ ότι όλοι είμαστε σε αυτήν την κατηγορία- να τους θυμίσουμε ποιοι ήταν αυτοί οι οποίοι έφεραν τα Rafale στη χώρα, ποιοι είναι αυτοί οι οποίοι παρήγγειλαν τις καινούριες φρεγάτες, ποιοι είναι αυτοί που ενίσχυσαν τις Ένοπλές μας Δυνάμεις σε τέτοιο βαθμό, που σήμερα η Ελλάδα να διεκδικεί και να αποπνέει σεβασμό.Ποιοι είναι αυτοί που ανέδειξαν τη χώρα μας σε αναμφισβήτητο παράγοντα γεωπολιτικής σταθερότητας στην Ανατολική Μεσόγειο. Ποιοι ήταν αυτοί οι οποίοι έκαναν την Αλεξανδρούπολη ενεργειακό κόμβο για όλη τη Μεσόγειο. Αυτά δεν έτυχαν, πέτυχαν.

Θα ήθελα λοιπόν να πάμε να τα πούμε, να τα πείτε κυρίως εσύ σε αυτούς τους συμπολίτες μας που ενδεχομένως να μη μας επέλεξαν σε αυτές τις εκλογές, αλλά μπορούμε να τους διεκδικήσουμε και να τους κερδίσουμε. Στις εκλογές της 25 ης Ιουνίου και ας βαλουμε μαζί όλοι μαζί ένα στοίχημα. Πετύχαμε πολλά, μπορούμε περισσότερα και εδώ στο Κιλκίς γαλαζιο το Κιλκις γαλαζια η Μακεδονια γαλαζια ολη η Ελλαδα. Παμε μαζι να γραψουεμ τη δικια μας ιστορια . Να στε καλα ευχαριστω πολυ καληδυναμη και δυο εδρες στο Κιλκις εδω. Καλη δύναμη καλό αγώνα.

