Θα τον πετύχουμε το στόχο μας. Θα τον πετύχουμε γιατί τώρα, ναι, έχουμε τον αέρα στα πανιά μας. Ξέρουμε ότι είμαστε νικητές, αλλά νικητές, όχι αλαζόνες. Προσέξτε: όχι αλαζόνες. Όπως σας είπα, αν ένα αίσθημα πρέπει να μας γεμίζει σήμερα είναι η ευθύνη της διακυβέρνησης σε δύσκολες συνθήκες. Και αν επιμένω, φίλες και φίλοι, για την ανάγκη να υπάρχει σταθερότητα, είναι ακριβώς επειδή ξέρω πόσο δύσκολα είναι τα πράγματα.Βλέπετε ότι οι απειλές καραδοκούν από το πουθενά. Τις τελευταίες δύο μέρες για πρώτη φορά δεχθήκαμε κυβερνοεπίθεση ως χώρα, τέτοιας έκτασης η οποία μας προβλημάτισε για τη διεξαγωγή των προαγωγικών εξετάσεων.Και στο παρελθόν είχαμε δεχθεί κυβερνοεπιθέσεις, τις είχαμε αποκρούσει. Είναι μία μόνο ένδειξη, όμως, του πόσο δύσκολος είναι ο κόσμος στον οποίο ζούμε και το πόσο απαραίτητο είναι να υπάρχει ένα σταθερό και στιβαρό χέρι στο τιμόνι της χώρας.