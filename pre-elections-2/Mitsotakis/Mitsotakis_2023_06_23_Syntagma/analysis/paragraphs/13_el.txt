Με άλλα λόγια, τι μας ζητούν οι πολίτες; Όλες αυτές οι κατακτήσεις πρέπει να εδραιωθούν και πρέπει να συνεχιστούν. Αυτό ζητούν άλλωστε οι πολίτες σε κάθε γωνιά του τόπου. Σε μία κοινωνία ενωμένη που συχνά απέδειξε ότι μπορεί να προχωράει πιο γρήγορα από τα κόμματα. Με ψηφοφόρους που δεν φυλακίζονται όπως άλλοτε σε ξεπερασμένα ιδεολογικά σύνορα, που χωρίς κομματικές παρωπίδες, χωρίς τείχη ξεπερνούν τις τεχνητές διαφορές που κάποιοι θέλουν να υψώνουν. Και γυρίζοντας, φίλες και φίλοι, την πλάτη στα συνθήματα, ένα και μόνο επιδιώκουν: το χειροπιαστό αποτέλεσμα, αυτό που ήδη αναγνωρίζουν στη Νέα Δημοκρατία ύστερα από την εμπειρία της τετραετίας.