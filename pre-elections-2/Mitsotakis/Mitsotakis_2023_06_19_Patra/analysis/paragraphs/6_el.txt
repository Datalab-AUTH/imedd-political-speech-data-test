Και εσείς εδώ, κ. Περιφερειάρχα, ειδικά στην Πάτρα, στη Δυτική Ελλάδα, γνωρίζετε πολύ καλά τις σημαντικές αναπτυξιακές δυναμικές που έχει ο τόπος σας και θα μπορέσουμε μαζί να τις υλοποιήσουμε.Θέλω η Πάτρα να είναι η πρωταγωνίστρια της ανάπτυξης της επόμενης δεκαετίας. Με πολλές καλοπληρωμένες θέσεις εργασίας, με σημαντικά έργα υποδομής για τα οποία ήδη έχουμε μιλήσει και τα οποία δρομολογούνται, επιτέλους με την ολοκλήρωση του δρόμου - καρμανιόλα που συνδέει τον Πύργο με την Πάτρα. Το έργο, όπως σας είχα δεσμευτεί, ήδη υλοποιείται, θα είναι έτοιμο σε δύο χρόνια από τώρα.