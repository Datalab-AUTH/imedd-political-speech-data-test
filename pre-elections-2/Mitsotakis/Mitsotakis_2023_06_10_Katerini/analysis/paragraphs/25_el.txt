Δεν χορηγούμε το μονοπώλιο του δήθεν προοδευτισμού στην Αριστερά. Εμείς είμαστε η πραγματική λαϊκή προοδευτική παράταξη αυτού του τόπου και το αποδεικνύουμε. Το αποδεικνύουμε με έργα, όχι με λόγια. Στο δικό μας αναπτυξιακό όραμα υπάρχει πάντα ο βιώσιμος τουρισμός, η στήριξη μιας περιοχής με τόσα μοναδικά συγκριτικά πλεονεκτήματα όπως είναι η Πιερία. Καθώς ερχόμουν, πάλι έβλεπα μέσα από τα σύννεφα που άνοιγαν αυτό το μοναδικό μνημείο της φύσης, τον Όλυμπο, και σκεφτόμουν πόσα περισσότερα ακόμα μπορούμε να κάνουμε για αυτό το βουνό, που είναι ένα από τα δυνατότερα brands στον κόσμο, για να τον αναδείξουμε. Για να έχετε τουρισμό όχι μόνο το καλοκαίρι, αλλά δώδεκα μήνες το χρόνο.