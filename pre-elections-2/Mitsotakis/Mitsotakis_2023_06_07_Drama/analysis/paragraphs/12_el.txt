Σήμερα εδώ, στον πεζόδρομο της Δράμας, τα μαγαζιά είναι ανοιχτά, οι μικρομεσαίοι επιχειρηματίες, παρά τις δυσκολίες, ατενίζουν το μέλλον με περισσότερη αισιοδοξία. Και αυτό γίνεται, φίλες και φίλοι, διότι εμείς κρατήσαμε ζωντανή την οικονομία και στηρίξαμε την κοινωνία στα δύσκολα χρόνια του κορονοϊού και δεν διστάσαμε να δαπανήσουμε πολλούς πόρους για να κρατήσουμε την κοινωνία όρθια.Όμως, όλα αυτά έχουν μία απαραίτητη προϋπόθεση: να μπορεί η οικονομία να μεγαλώνει, το ΑΕΠ να αυξάνεται και στη συνέχεια μία υπεύθυνη κυβέρνηση να το μοιράζει δίκαια. Όλα αυτά εμείς μπορούμε να τα κάνουμε πράξη.