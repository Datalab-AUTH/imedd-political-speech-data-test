Ο ΕΝΦΙΑ είναι χαμηλότερος. Ο εισαγωγικός φορολογικός συντελεστής είναι χαμηλότερος. Τα αγροτικά σχήματα τα οποία συνεργάζονται, φορολογούνται με 10%. Η φορολογία στα μερίσματα έπεσε στο 5%. Η εισφορά αλληλεγγύης καταργήθηκε. Όλες αυτές είναι απτές μειώσεις φόρων, τις οποίες αυτή η κυβέρνηση υλοποίησε. Διότι αυτή η κυβέρνηση κατάλαβε και κάτι ακόμα. Ότι για να μπορέσουμε να συζητήσουμε πώς θα μοιράσουμε το πλεόνασμα της ανάπτυξης, πρέπει πρώτα από όλα να έχουμε ανάπτυξη. Πρέπει πρώτα η πίτα να μεγαλώνει και μετά να συζητήσουμε πώς θα τη μοιράσουμε.