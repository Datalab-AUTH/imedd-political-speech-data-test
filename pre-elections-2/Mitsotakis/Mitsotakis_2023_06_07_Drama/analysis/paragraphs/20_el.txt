Είμαι σίγουρος ότι θα είναι μία κυβέρνηση της Νέας Δημοκρατίας. Φεύγω από τη Δράμα πιο πεπεισμένος ότι αυτό το γαλάζιο κύμα το οποίο φούσκωσε στην κάλπη της 21ης Μαΐου γίνεται ακόμα πιο ισχυρό. Και εδώ από τη Δράμα, από την Ανατολική Μακεδονία, στέλνετε ένα μήνυμα μιας μεγάλης νίκης της παράταξής μας στις επόμενες εκλογές.Πάμε λοιπόν μαζί τολμηρά, σταθερά, μπροστά, να πετύχουμε τη μεγάλη νίκη για να μπορέσουμε να συνεχίσουμε και να ολοκληρώσουμε το έργο που ξεκινήσαμε πριν από τέσσερα χρόνια.Σας ευχαριστώ για την εμπιστοσύνη σας, σας ευχαριστώ για το χειροκρότημά σας. Πάμε μαζί μόνο μπροστά, μόνο ψηλά, πιο τολμηρά, πιο δυνατά.Να είστε καλά, σας ευχαριστώ πολύ και εις το επανιδείν.