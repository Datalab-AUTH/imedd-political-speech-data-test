Αντίπαλός μας, ναι, είναι ο εφησυχασμός, είναι αυτή η αίσθηση ότι το αποτέλεσμα έχει προεξοφληθεί. Κανένα αποτέλεσμα δεν έχει προεξοφληθεί. Οι κάλπες θα είναι άδειες το πρωί της 25ης Ιουνίου και πρέπει να ξαναγεμίσουν με πολλά ψηφοδέλτια της Νέας Δημοκρατίας. Θα γεμίσουν με πολλά ψηφοδέλτια της Νέας Δημοκρατίας και όλη η Ελλάδα θα είναι πάλι γαλάζια. Αυτή θα είναι μια ψήφος εμπιστοσύνης στην παράταξή μας, αλλά και σε εμένα προσωπικά, η οποία όμως -και θέλω να σας το μεταφέρω αυτό όπως ακριβώς το αισθάνομαι- αυξάνει την ευθύνη την οποία έχω απέναντί σας, να σταθούμε στο ύψος των περιστάσεων και να περάσουμε πάνω από τον υψηλό πήχη τον οποίον βάλαμε. 