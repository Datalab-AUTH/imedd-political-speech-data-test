Όμως έστω και σε αυτή την εκλογή των δύο «γύρων» ας αξιοποιήσουμε αυτόν τον χρόνο που έχουμε στη διάθεσή μας, από τώρα μέχρι τις εκλογές, για να μιλήσουμε για το μέλλον. Να μιλήσουμε για το πώς το μέλλον μπορεί να γίνει καλύτερο για την καθεμία και τον καθένα από εσάς, να μιλήσουμε για το σχέδιό μας, για μία παραγωγική Ελλάδα η οποία θα αναπτύσσεται με ρυθμούς πολύ πιο γρήγορους από αυτούς της Ευρωπαϊκής Ένωσης, που θα δημιουργεί πολλές καλοπληρωμένες δουλειές, που θα προσελκύει επενδύσεις σε πολλούς κλάδους.